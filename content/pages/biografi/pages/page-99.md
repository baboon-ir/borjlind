---
page:
  number: 99
anchor: p-099
permalink: false
tags: [biografiPage]
layout: biography
---
Vi befinner oss i Mexicali, den mexikanska gränsstaden. En fruktansvärd håla. Fabriker, damm, skit, fattigdom utan like, stank. Människorna bor som hundar i hoplappade träskjul utefter vägen. Vore det inte för klädtrasorna som hänger påsnören utanför skulle man tro att det var sopstationer. Men det bor faktiskt människor därinne. Vi har sett det förut. Vi har sett det påbilder. Vi har sett det på tv. Vi vet att det ser ut så här. Nu ser vi det på plats och det är fruktansvärt. Det sitter kvinnor påomkullvräkta bensinfat och sprängda däck och ammar småbebisar, det sitter halvnakna män med korslagda ben på marken, deras huvuden hänger ner mot brösten, det står totalt utmärglade getter och lapar gyttjigt lervatten. Själva sitter vi i Silverkungen och lyssnar påglada amerikanska reklamröster som säljer en ny slags moped som kan gå240 mil påbara 4 gallon bensin. Fantastiskt!
::: indent
Vi förvinner ut ur Mexicali så fort vi kan.
:::

På väg mot San Luis, Sonorita, Kaborca och Santa Ana ...ända ner till Guyamas vid Skohornsbukten.
::: indent
Det är en märklig känsla när vi glider fram pådenödeökenvägen och vet att detta är Mexico. ” My name is Zapata. Emiliano Zapata. ” Vi kör fort. Vi har bestämt oss för att nåfram till Sonorita innan det blir mörkt. Jag vill inte köra i mörkret. Jag har varnats för det av George Hitchcock. Han sa: ” Never drive at night in Mexico. ”
:::

::: indent
Även det visar sig naturligtvis vara en myt. Enöverdrift, eller en vänlig varning, som egentligen inte betyder nånting. Vi hinner inte fram till Sonorita utan får köra i mörkret ett par timmar. Det är som att köra mellan Norrköping och Stockholm.
:::

Sonorita klockan tio på kvällen. Vi tar in på ett motell som har swimmingpool utomhus. Rum nummer 5. Det är ett enkelt rum. Varsin säng. Dusch. En kille ställer in en hink med isvatten. Vi byter om, duschar. Går ut och käkar. Bruno får knivar i magen av maten. Han stönar och vrider sig. Vi går ut i byn för att hitta en kantina där vi kan dricka tequila. Vi hittar den enda i byn och går in. Det är sent på kvällen. Denär fullproppad med lokalbor. Vi är dom enda utlänningarna. ” Kan vi fåtvåtequila, tack. ” Barflickan ler, en storväxt, blank mexikanska. Hon upplyser att dom bara serveraröl. ” Cerveza! Comprende? ”
::: indent
Vi går därifrån. Eller jag går, Bruno vacklar. Knivarna har nått honom till halsen nu, skär genom bröstkorgen. Han är över tygad om att han ska dö. Vi går förbi en nattöppen butik som säljer sprit och köper med oss en flaska tequila till rummet.
:::

::: indent
Bruno sjunker ihop påsängen och domnar bort i nån halvt medvetslös koma. Själv börjar jag skriva brev till Sverige, till Tove, Sari och Joakim. Värmen är plågsam och luftkonditioneringen funkar inte. Isvattnet är pissljummet. Bruno drömmer hemska mardrömmar, skriker och kastar sig runt i sängen, springer plötsligt upp, kastar sig in i duschen i sömnen, pratar hela tiden för sig själv, yrar, kommer ur duschen, yrar fortfarande, vacklar till sängen.
:::

::: indent
Han verkar dålig.
:::

Nästa morgon drar vi iväg tidigt, i gryningssolen, mot Herioca Caborca.
::: indent
Mexicoäröken och kulissberg. Fantastiska kulissberg, ständigt förändrade av ljuset, mäktiga. Vi åker i ett antal timmar. Plötsligt kommer vi till en tull mitt ute iöknen. Röda stoppmärken på vägen tvingar in oss mot ett tullhus där det står några bilar. En tjänsteman med stor träcoltpistol kommer ut och vinkar in oss mot ett skjul. Det rör sig om ett slags bilkontroll. Det är tydligen vanligt att man tar sig över gränsen från Arizona, som ligger strax ovanför, illegalt. Den väg vi åker på är den enda väg som leder in i Mexico. Finns inga andra vägar ner, bara den här. Därav tullen. Enda sättet att komma ner utan att passera den här tullen är via häst eller helikopter.
:::

::: indent
Eller till fots.
:::

::: indent
Vi visar våra pass. Coltmannen ser att vi är svenskar. På nytt händer samma sak som förra gången. ” Suecos! ” Han lyser upp. ” Mycket stora berg, va! Sierra Grandes in Suecia! ”
:::

::: indent
Si, säger vi.
:::
