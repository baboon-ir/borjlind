---
page:
  number: 9
anchor: p-009
permalink: false
tags: [biografiPage]
layout: biography
---
::: indent
Minne från barndomen i förhöjd form:
:::

::: poem
**han har vant sig**
**han kan gå hur långt som helst**

**han står i begynnelsen av den ändlösa pilallén**

**pudrade människor kastar hästskor runt hans hals**
**tvingar honom att buga för rika**
**för symboler tömda på kärlek och språk**

**”Titta på hans hörntänder, är dom inte egendomligt långa?”**

**” Jo, lika långa båda två. ”**

**pojken försöker gå upprätt**
**försöker vara till lags**

**bruna flickor med skruvat hår, unga pojkar i slips**
**vuxna män av lack och kyla**
**kvinnorna som ler och förvinner**
**för syns skull**

**pojken försöker sprida sig själv**
**vara barn**
**han tror att det handlar om glädje**

**han dansar**
**fortare och fortare**
**virvlar runt med stängda ögon**
**svävar snabbare än alla andra**
**skrattar högt och sveper ner en stor kristallkaraff**

**allting tystnar**

**alla stirrar på skärvorna**
**på pojken**

**barnen drar sig undan**
**männen kliver snabbt ur rummet**
**kvinnorna**
**cirklar sörplande runt skammen**

**han börjar lära sig**

**”Duktig pojke.”**

**han börjar bygga brosk runt nålen**
:::

Vid elvaårsålder flyttar vi till Kärrtorp utanför Stockholm. Jag pratar bred skånska, har utståendeöron och snagg och försöker över leva. Vi bor högst upp i ett av tvånybyggda höghus. Kvällarna domineras av inlåsning.
