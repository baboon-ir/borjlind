---
page:
  number: 13
anchor: p-013
permalink: false
tags: [biografiPage]
layout: biography
---
På tal om alkoholism: Alla som har växt upp med en alkoholiserad förälder vet vad det handlar om - man blir ett tassande barn. Ett barn som lär sig lyssna påtonfall, avläsa rörelser, registrera: en hand som missar en gaffel, en tunga som missar ett uttal, ett parögon som inte kan fokusera. Man lär sig när ens pappa inte är ens pappa, när han är den andre. Man lär sig att tiga, utan att förstå.

Det är några blandadeår på Söder. Mina föräldrar separerar, jag och Christina flyttar in med Svea i en liten trång lägenhet på Högbergsgatan, en period bor vi påvinden hos rika släktingar i Djursholm, jag försöker fågrepp om tillvaron, förtränga, föräldrarna förenas igen och jag försöker navigera.
::: indent
Vad handlar det här om?
:::

::: indent
Jag har en otrolig hunger som jag inte vet var den kommer ifrån, suger i mig allt utanåtskillnad och försöker hantera en riktningslös aggression. Musiken, rocken, blir min mentala vallfartsort. Nästan bara Elvis, lite Everly Brothers, lite Bill Haley. Efter en rockkonsert på Eriksdalshallen går vi ut i snöstormen och välter ett par parkerade bilar på Ringvägen.
:::

::: indent
Bara för att vi kan.
:::

Eftertanke: den här perioden på Söder är nog den enda i livet där jag påallvar reflekterar över mig själv, försöker förståvem jagär, min plats, min roll, avsikten med mitt liv, mitt uppsåt. Runt 18-årsåldern är jag klar. Efter det går jag bara på, driver framåt, jagar mitt språk, mina uttryck: mina fotspår utplånas framför mig.

::: part
:::
Som ett led i Sveas sociala projekt skrivs jag in på Palmgrenska Samskolan på Östermalm. En privat realskola. Jag vantrivs från början och lyckas med konststycket att gåom samma klass tvågånger och fortfarande vara underkänd. När jag sparkar sönder en väggkontakt och mörklägger hela skolan blir jag relegerad.
::: indent
Minne efter relegeringen: Jag får arbete som springpojke på LM Eriksson. Kontoret ligger på Kungsgatan. Där blir jag häftigt förälskad i en svart och blind flicka som har epilepsi. Första gången hon får ett anfall påkontorsgolvet får jag lära mig att tränga in en trälinjal mellan hennes käkar för att hindra att hon tuggar sönder tungan.
:::

::: indent
Jag minns inte vad hon hette.
:::

::: indent
Obehagligt minne från anställningen på LM: Alla på kontoret satsar en gemensam pott på en tipsrad varje vecka. Jag får i uppdrag att lämna in och betala för kupongen. Jag glömmer det och kommer på det när inlämningstiden har gått ut. Risken att den tippaderaden ska ge utdelning plågar migända fram tills sista matchen är spelad.
:::

::: indent
Det blir ingen vinst.
:::

::: indent
Sen flyttar familjen från Söder.
:::

Många år senare, när begreppet ” klassresa ” når fram till mig, ser jag ett mönster. Hur en drivande kvinna drar med sig en osäker man uppför stegen - parfymexpediten vill ha mer, mannen från sillfabriken följer efter. Min syster och jag har inte så mycket att välja på.
::: indent
Då.
:::

::: indent
Vi landar till slut i ett nybyggt höghus på Lidingö.
:::

::: indent
Där växer jagäntligen in i min rastlösa aggression och hinner ikapp mig själv.
:::

::: indent
Jag börjar skriva.
:::
