---
page:
  number: 34
anchor: p-034
permalink: false
tags: [biografiPage]
layout: biography
---
::: poem
**jag tänker på en helt annan kvinna**

**hon som aldrig kan återkomma i en och samma skepnad**
**hon är förbrukad**
**nu läser hon om sig själv i andra roller**
**hon ler**
**hennes ondska är passerad**

**”Hur når hon dig?”**

**hon kremeras**
**det är hennes sätt att sprida värme**

**”Hur såg hon ut?”**

**hon var tatuerad**
**som många av enkelt ursprung**
**hon hade ristat ett hjärta av armod i ögonen**

**hon var beläst**

**”Hur vet du det?”**

**hon hade en bokhylla**
**en spegel**
**en cykelram vid soffan**
**hon tyckte mycket om druvklasar av metall**

**hon hade målade klor**

**”Förlåt?”**

**det var hon som märkte mig först**
:::

![Be my baby. CR.](https://pub-511c9170c3a84a38827fa0aaa81fbdc9.r2.dev/img/185.png)

::: part
:::
Jag tillbringar mycket tid ute hos Carsten och hans familj. Dom bor i ett mindre hus i Hägersten. I källaren har Carsten sin ateljé. I en av sprickorna i grunden bor en stor, svart källarspindel. Den gör honom sällskap under nätterna. Jag låter senare en av huvudkaraktärerna i våra kriminalromaner, Mårten Olsäter, ha en källarspindel som sällskap. Mårten har döpt den till Kerouac och upptäckt att den tycker om contryartisten Gram Parson s. Jag minns inte att Carsten har nåt namn på sin spindel.
::: indent
Den dör en dramatisk död.
:::

::: indent
En granne till Carsten kommer ner i ateljén, ser spindeln på golvet och reagerar som många fobiker gör. Han stampar ihjäl den innan Carsten hinner vända sig om.
:::

![Det är inte så populärt.](https://pub-511c9170c3a84a38827fa0aaa81fbdc9.r2.dev/img/36.png)

För att späda på vår image som cyniska reklamare (och i viss mån våra ekonomiska resurser) utformar Carsten och jag tvåannonskampanjer för NK. Kompaniet har startat ett undervaruhus med namnet ” K ”, inriktat på” ungdomen ”. Vår första affisch ser ut så här.

![Pårökt, men i tiden.](https://pub-511c9170c3a84a38827fa0aaa81fbdc9.r2.dev/img/37.png)

Och vår andra kampanj i samma veva går under namnet ” *påp* ”.

![Eller som en av våra stora poeter skrev: ”Jag har sålt mina visor till nöjets estrader, och gud må förlåta mig somliga rader.”](https://pub-511c9170c3a84a38827fa0aaa81fbdc9.r2.dev/img/38.png)

Samtidigt som vi gör våra NK-kampanjer får vi ett brev från Bo Lindwall på Nationalmuseum. Han meddelar att Nordiska Konst för bundet har valt ut oss att ” med högst fem målningar ” representera Sverige på den Nordiska Ungdomsbiennalen i Helsingfors. Och tillägger i brevet: ” Så vida ytterligare material föreligger, såsom manifest, citat eller kommentarer till Er verksamhet mottas de med tacksamhet. ”
::: indent
Det är som att glänta påsyndafloden.
:::
