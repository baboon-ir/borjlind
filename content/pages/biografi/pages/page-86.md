---
page:
  number: 86
anchor: p-086
permalink: false
tags: [biografiPage]
layout: biography
---
::: indent
En kinesisk servitör dyker upp med mat i händerna. Han ser iskall ut, rör inte en min i ansiktet och ger mig fläsk istället för dom räkor jag har beställt. Han påpekar också att det står folk i kötill vårt bord. Vi blir provocerade och dricker vår kalla, kaliforniska Chablis ytterligt långsamt. Kön till bordet växer, vi njuter av vinet. Till slut stormar servitören fram och kastar fram en lapp framför mig där det står: ” You have an unusual equipment for success, be sure to use it properly! ”
:::

::: indent
Vi dricker ur och reser oss. Bruno slänger en servett på golvet för att markera distans, en gråråtta är snabbt framme och hugger smulorna. Tvåkvinnor hoppar upp på dom klassiska barstolarna och skriker konstiga ord. Vi hastar genom vestibulen, ut i Chinatown och skiljsåt. Det sista jag hör är Zekeli som halvskriker: ” Detta är ett sår som saknar skorpa! ”
:::

::: indent
På vägen ” hem ” går jag vilse och hamnar i enåtervändsgränd som heter Beckett End.
:::

Eftermiddag på Vesuvio med Zekeli och Bruno. Fullt vid borden, hög ljudnivå. Jag och Bruno diskuterar språket i våra senaste böcker, min Persona-bok och hans nyutkomna roman ” *Chivas Regal* ”. Hur hatiskt språket är och konsekvenserna av det, bortstötningen (en diskussion som ska fördjupas rejält när vi träffar Allen Ginsberg i Boulder). Vid bordet bakom oss jobbar en 70-årig stekare hårt för att imponera på en mycket ung mannekäng. 70-åringen är ställets kung, omgiven av ett hov av yngre proselyter, han sitter påleken och har nyckeln i låset, ler hela tiden servilt mot mannekängen, öser påom sin egen förträfflighet. Till slut tröttnar Zekeli, vänder sig om, väger lite påstolen och väser i 70-åringensöra:
::: indent
– At your age I wouldn ´ t overdo it.
:::

::: indent
70-åringen är nära ett slaganfall, ungtupparna rusar upp och skriker, slagsmålet rusar in i rummet, 70-åringen är högröd mellan rynkorna och vrålaråt Zekeli att han ” ska ta för sig! ”. Mitt i den hysteriska kalabaliken lutar sig Zekeli fram igen och frågar, med lessna hundögon och ytterligt oskyldig mun:
:::

::: indent
– Why are you so aggressive?
:::

::: indent
Det tar blodet ur hopen, mannekängen flyttar över till Zekeli, beställer in en flaska champagne på hans bekostnad och berättar att hon är lesbisk.
:::

På tal om ” *Chivas Regal*, ” den är späckad med svindlande meningar som ”... *dom tog en man. dom spände fast honom. repen var gjorda av vatten. han dog av törst*... ”

– I ´ m from Sweden too.
::: indent
Jag träffar henne på en bar, av en slump, en tidig kväll.
:::

::: indent
Lilla Eva Lost.
:::

::: indent
Vem tog dig ur barnkroppen i Amsterdam? Vem skändade dina sagor och din mjuka napp? Vem lockade dig till den nya världen, vem dränkte dig i San Francisco? Vem bryr sig om dig och dina billiga tjänster på Savoy? Du längtar till Reymersholme. Spritfabriken är nerlagd, mamma är död, arvet är borta, allt du har kvar är den uppsvälldaångesten och det fanatiskt förgyllda minnet av en enda sommar, på Gräsö.
:::

::: indent
Lilla Eva Lost.
:::
