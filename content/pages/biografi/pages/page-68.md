---
page:
  number: 68
anchor: p-068
permalink: false
tags: [biografiPage]
layout: biography
---
::: poem
**utan att föregripa mordet**
**eller den obehagliga uppgörelsen med mördaren**
**kan jag inte dölja**
**att dessa båda brutala händelser påverkar**
**det jag nu tänker berätta**

**det**
**som i strikt kronologisk mening**
**till stora delar ligger långt före själva mordet**

**jag kan alltså inte**
**speciellt så här i efterhand**
**berätta som om mordet ännu inte hänt**

**det har hänt**
**och det ger givetvis allt jag berättar**
**en underton av sorg och vanmakt**

**jag ber Er därför**
**när ni plötsligt tycker Er förnimma**
**ett stråk av smärta**
**genom till synes harmoniska förlopp**
**att bära i minne att**
**för mig**
**som måste berätta detta**
**för mig har mordet redan hänt**

**och nu**
**i viss utsträckning**
**även för Er**
:::

Boken är en enda lång, manisk uttömning, en febrig semantisk syndaflod. Uttryck staplade på varann, avbrutna, korsfästa, verbala snitt ur hjärnbarken. Förmodligen en korrekt version av mitt tillstånd vid den här tidpunkten. Jag vet inte vad jag har skrivit, det har forsat ur mig under en räcka sömnlösa dygn i vindsvåningen på Skeppargatan. KlasÖstergren, den tidigare nabon, beskriver förmodligen flödet hyfsat korrekt i sin recension i DN:

**”Texten är som om författaren matat en atombomb med essensen från modernistiska hjärnor och låtit den krevera i en självskrivande dator - associationerna tar aldrig slut, reaktionerna löper fram över sidorna i ett språk som förintar, utplånar sig själv. Läsaren är helt utlämnad. På en enda sida hinner Börjlind riva ner alla begrepp och normer som man överhuvudtaget orkat bygga upp: ”Jag orkar inte hålla fast allt det jag benämner.” Som blåste man ut väggarna i ett hus: där står en och duschar, en annan sitter på dass,  en tredje ligger på sängen och masturberar och en liten flicka gråter ner i läxboken. Konfrontationen blir total. I boken finns också en vacker bild på Friedrich Nietzsches dödsmask. **

![132.png](https://pub-511c9170c3a84a38827fa0aaa81fbdc9.r2.dev/img/132.png)

**Nietzsche gick loss på Västerlandets hela system av moral och försökte riva ner det så gott han kunde med sin filosofiska slägga och lyckades väl ganska bra med det. Börjlind i sin tur går omkring i dom rykande ruinerna efter tysken, på gott och ont. Han hittar bland spillrorna ett trasigt och misshandlat begrepp här och ett där och han plockar upp dom för en granskning. Sen samlar han ihop bråten i en hög, häller bensin på hela rasket och tänder på****. Hela hans textmassa är ett referat från anarkisternas krigsdans runt detta moraliska bål.”**

Det finns andra omdömen: ” *En verbal diarréav sällan skådat slag* ”är ett av dom.
