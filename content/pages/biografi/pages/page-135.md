---
page:
  number: 135
anchor: p-135
permalink: false
tags: [biografiPage]
layout: biography
---
::: poem
**Jag ställer mig avvaktande vid vattnet -**
**grågrönt, med strimmor av oljefärg,**
**dekorerat med slafsiga maneter, spräckta kådis,**
**upplösta tetrapak, sönderskurna herrbyxor,**
**ruttet sjögräs, bukarna efter feta förgiftade**
**fiskar ...**
**brutna, knäckta träbryggor, krossade båtdelar,**
**förfallet komprimerar den overkliga**
**stämningen,**
**morgonen lägger sig som en våt operationsduk**
**över ansiktet ...**
**tvärs över floden syns Manhattans sköna**
**groteska profil,**
**sensuella totempålar i betong och dimma,**
**en stendekor ur en förbjuden mardröm.**
**Blickarna från bilvraken bevakar varje rörelse,**
**jag försöker stå stilla, obesvärad, uppjagad ...**
**detta är deras territorium,**
**härute,**
**på en kaj i utkanten av Queens,**
**här finns inga vita lösenord,**
**här existerar inga etniska dialoger,**
**här finns inget utrymme för vita mellanhänder,**
**här är mitt skinn paria,**
**är vita intellektuella lika välkomna som**
**spyflugan på gräddtårtan.**
**Sakta kliver svarta män ur bilvraken,**
**bildar halvcirkel,**
**rör sig mot marvattnet, **
**över Manhattans himmel**
**skriver flygplanet STOMATOL ...**
**två krabbskal krossas under mina fötter**
**när jag drar mig undan,**
**mån om att inte förflytta mig för fort**
**eller för långsamt.**
**Det är ute i Queens en söndagsmorgon,**
**tidigt, på en övergiven parkeringsplats,**
**där kylan parar sig med rädslan.**
**Härute, vid kajen i Queens,**
**finns inget utrymme för den europeiska**
**kulturen,**
**finns inget behov av förklaringar, analyser,**
**inget underlag för diskussioner,**
**härute vid kajen i Queens är det vita ordet**
**fördomsfri**
**lika med duvskit.**
**Tecknen i marvattnet talar sitt språk.**
**Den spruckna rappningen talar sitt språk.**
**Dom flagnande slagorden talar sitt språk.**
**Den svaga lukten av gammal brand**
**talar sitt språk.**
**Tecknen av krossade rutor och inslagna dörrar**
**talar sitt språk.**
**Tecknen av trasorna runt den gamle mannens**
**bröstkorg**
**talar sitt språk.**
**Den alltför unga kvinnan **
**som lindar barnet i söndagsbilagan**
**talar sitt språk.**
**Tecknen i dom svarta männens målmedvetna**
**rörelser**
**talar sitt språk**
**och dom rör sig mot mig**
**och det är inte mitt språk ...**
**vid kajen i Queens en söndagsmorgon**
**är jag bara ännu en del av det föraktade,**
**mitt språk, mitt kött, min själ**
**är mindre värda än den svullna manet**
**den svarte mannen stampar klacken i**
**och med ett rått grin mot mig**
**förvandlar till död sörja - så likt**
**hjärnsubstans.**
**Jag retirerar ut**
**från parkeringsplatsen i Queens,**
**ut från deras territorium,**
**ut ur deras historia och deras kamp,**
**bort från en samtid**
**där min blotta uppenbarelse**
**genererar ett nedärvt oresonligt hat ... här,**
**som hemma, gäller samma lakoniska sanning:**
**Det är inte dom utslagna som ska in**
**i samhället,**
**det är dom inslagna som ska ut.**
**Ungdomsligorna på Lower Manhattan,**
**ungdomsligorna på Elisabeth Street,**
**ungdomsligorna på Canal Street ...**
**ungdomsligorna**
**som saknar all respekt för liv och lem,**
**ungdomsligorna**
**som stryker i skuggorna längs kajerna i Badlands**
**som piskade flockar av hungriga hundar,**
**ungdomsligorna**
**som hukar bakom trasiga stängsel**
**på övergivna rivningstomter**
**där råttorna ilar genom neonkaskaderna ...**
**ungdomsligorna på Lower Manhattan**
**som inväntar sina offer**
**med likgiltig rastlöshet,**
**som drar in sina offer mellan bilvraken,**
**misshandlar, rånar och våldtar**
**medan tvättstrecken vajar **
**över deras bestialiska desperation ...**
**ungdomsligorna på Lower Manhattan**
**som kanaliserar sin identitetslösa förnedring**
**genom brutala manifestationer i blod**
**och sexuellt våld ...**
**dom fruktade ungdomsligorna,**
**alla dessa söner och döttrar av plundrade**
**folkslag,**
**söner och döttrar till mödrar och fäder**
**som målmedvetet förtrycks, skändas och **
**exploateras**
**av den vita kulturen, mitt på Manhattan,**
**mitt i New York ...**
**alla dessa söner och döttrar av desperata**
**folkslag,**
**uppgivna folkslag, besegrade folkslag,**
**fångna i slutna, föraktade och förfallna**
**betongöknar ...**
**söner och döttrar av plågade folkslag,**
**etniskt förfölja, socialt utstötta, rasistiskt **
**hatade,**
**fångna i den fria konkurrensen ekonomiska**
**koncentrationsläger ...**
**alla dessa söner och döttrar,**
**alla dessa ungdomsligor,**
**alla dessa meningslösa offer,**
**fruktade, förtvivlade förlorare på**
**Lower Manhattan,**
**i New York City ... här, som hemma**
**gäller samma lakoniska sanning:**
**Det är inte dom utslagna som ska in**
**i samhället,**
**det är dom inslagna som ska ut.**
:::

Året rundas av med mitt första långfilmsmanus. Det heter ” *Kocken* ” och är baserat på en självupplevd historia av regissören Mats Arehn. Filmen kommer, som jag tidigare nämnt, att spelas in och visas först 2005  med Kjelle Bergqvist i huvudrollen.
::: indent
Det hela börjar med att Arehn ringer och frågar om jag är intresserad av att skriva för film. Ett långfilmsmanus. Frågan kommer out of the blue och jag säger som det är.
:::

::: indent
– Jag har aldrig gjort nåt sånt.
:::

::: indent
– Men jag tror att du kan det.
:::

::: indent
– Okej.
:::

::: indent
Eftersom jag aldrig har skrivit för film har jag heller ingen aning om hur ett manus ser ut. Hur man utformar det rent strukturellt. Arehn budar över ett manus för att jag ska fåse hur man skriver scenbeteckningar, scenanvisningar, dialog etc. Det visar sig ocksåvara ett manus som bygger på samma historia som jag ska skriva. Fast den heter ” *Vargens Hav* ” istället. Uppenbarligen har inte manuset fallit Arehn i smaken och han vill ha en ny variant.
:::

::: indent
Av mig.
:::

::: indent
Efter ett antal möten med Arehn, där han får förklara och fördjupa sin historia, börjar jag skriva.
:::

::: indent
Det är roligt.
:::

::: indent
Speciellt att skriva dialog.
:::
