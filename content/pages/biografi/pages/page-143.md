---
page:
  number: 143
anchor: p-143
permalink: false
tags: [biografiPage]
layout: biography
---
**Funktion innebär att varje handling har ett djupare jämviktsläge som leder till döden, dess stabilitet och psykiska nödtorft - det faktum att disharmoni förorsakar en lugn inre konstitution befriar effektivt full funktionsduglighet: vi vill video, sa han och somnade i fallskärmen.**

**     Gråt inte, Eric, utan begär: fullständigare befrielse till dess herraväldet lättar trälarbetets bördor och öppnar skönhetens befriande aktivitet.**

**     ”Alltså****, jag ska säga er att jag känner killar som skulle få er att hoppa ut genom fönstret, alltså” - sa poeten och satte tillbaka nappen. Konsten att kunna driva med småhandlarna är en förutsättning för cyklopernas kollaps: fradgan hos en förfördelad är som champagne en bröllopsmorgon.**

**    Fåfänglighet, påbyggda kärleksrop - stenbrott mellan könen, ett element av tvång inneslutet i övergången mellan primitiva och anpassade fragment - uppfinningen av symbolik är ett gemensamt rum evigt utom hörhåll, borta ur sinnet. Sexuellt mättad hånfullhet betvingar strukturella skenhandlingar och betingar kulturella omvandlingar. Alla frestelser är förnekelser av den döda materien och omväxlingen är dess attribut: alla arvingar, alla vargungar eller varje gynnad grupp eller klass (som det fria lystna djuret med en osläcklig bunden energi) förlänger brunsttiden inom ramen för sitt kulturella arv.**

**     Vad vi behöver i det här landet förutom medfött mod: rena rama personangrepp. Tungan har svällt i käften på dom poetiska rövslickarna och pederasterna på parnassen förmår på sin höjd fjärta: Eric, kom ihåg att om inte upphovsmannen håller så håller inte hans grejer, det har dom aldrig gjort - en pederast med ett sprakande bildspråk är och förblir förbehållen pederastälskare.**

**     Vi vet, du och jag Eric, att det är personerna som är viktiga - 1968 slog jag fast: jag ställer inte problem under debatt, jag ställer mig själv. Att försöka ligga så nära min egen verklighet som möjligt i det jag gör, så att språket bara blir en kommunikativ förlängning av mig själv.**

**    Ömhet är människans möjlighet genom utopier, strävanden och slutgiltiga konstverk. Oförmågan existerar i alla sundare existenser vilka reduceras till kvantiteter inför själens mångfaldiga rörlighet - tiny tim är ett bergsäkert bevis på det uppenbaras gudomlighet och det gudomligas banalitet.**

**     Den enskilda människan är alltid centrum i sin egen tillvaro. Det är hennes enda möjlighet att värdera sin omgivning. Tillvaron är ett komplex av individuella centrum. Först när människan accepterar sig själv som centrum kan hon helt och fullt bli en fruktbar detalj i en kollektiv helhet. Varje gerillarörelse är uppbyggd av enskilda centrum med egen initiativförmåga, samlade i en mosaiklik gemenskap. Samhällsvarelser skiljer sig från de flesta andra organismer genom sammansattheten hos sina behov: personligheten fullbordas alltid i begynnelsen och resten är av automatisk natur.**

**     Det handlar om mod och feghet, Eric. Att ställa ut sig själv i ljuset. Det tar tid, det tar nederlag och det tar monumental människokärlek att gå på händerna utan handskar. För att kunna uppnå himlakropparna i ett ögonblick av skenbar triumf ser sig människan tvungen att vägra yttervärldens hysteri - människan uttrycker rättfärdighet och sporrar visionerna genom jagets mest exalterade drömmar, vrålande in i sitt animala öde: broderskapet fjättrar vid vinst eller förlust.**

**     Eric, kliv ut på scenen, elektrifiera stringensen och slit huden av strandraggarna.**

**     Gråt inte, Eric, utan fråga dig dagligen: Är det biljetter till fotbollsmatcher? Bilar? Hattar? Hus och Ull? Hur skapades dessa villkor? Hur inträffade detta? Vem kan man vända sig till? Varför är rosor så viktiga? Hur kan man veta det? Varför finns det så mycket? Sambandet mellan den politiska och litterära situationen uppfattar jag så här? I romanens form vill jag framföra en socialistisk grundsyn? För egen del ser jag det som en uppgift? Någon fattigmanskultur existerar inte i det här hårt kommersialiserade landet? Med stor sorg i hjärtat har jag under de senaste tvååren gjort den grymma erfarenheten att förfäktandet numer enbart handlar om billiga floskler? Är våldtäkt en viktig uppgift genom sitt visionära barbari? Skildrar Mao sanningen om den namnlösa kinesens situation? Skriver Norman Mailer? Ligger tyngdpunkten under bältet? Finns det gott om?”**

Reflektion: Har jag verkligen skrivit den här texten?

St Marks Church Poetry Project startar 1966 i Bowery på Manhattan - en scen för ny och experimentell poesi, med workshops, readings och ett regelbundet nyhetsbrev. Projektet drivs enbart av poeter.Över tid har författare som Allen Ginsberg, Frank O ´ Hara, W.H. Auden och Anne Waldman framträtt i kyrkan.
::: indent
Nuär det vi som är inbjudna - jag, Bruno och Stefan Nilsson.
:::

::: indent
Kvällen är vikt enkom för oss.
:::
