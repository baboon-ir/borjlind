---
page:
  number: 124
anchor: p-124
permalink: false
tags: [biografiPage]
layout: biography
---
Vi träffar Marianne och hennes kille, John Douglas, en framgångsrik dokumentärfotograf. Platsen är en mörk bar, det är sent på kvällen. Vi pratar i timmar. Jag berättar om mitt förra besök i New York, om mötet med Emilie d ´ Antonio. John känner Emilie väl. Han har hört om det stulna kungaporträttet och vill att jag verifierar historien. Snabbt gjort. John säger att han har en oöppnad Wild Turkey hemma påloftet om vi är intresserade. Vi drar dit, det ligger i Chinatown, röker, dricker, somnar, vaknar. John erbjuder oss att bo påloftet hur länge vi vill, själv ska han upp och fotvandra i bergen i Montana.
::: indent
Ett magiskt loft, fullt med växter och palmer och ett tält inne i ett grönt rum och ett badkar dolt av klängväxter och en stor vinge av enörn påväggen. John samlar påvingar. Har fyra stora. På andra väggen en stor målning där Maria håller Jesusbarnet som räcker över en handgranat till Josef. Påköksbordet står en stor kruka, som ett Höganäskrus, fullt med marijuanaplantor.
:::

::: indent
Enda egendomliga, för oss svenskar, är toaletten som är placerad mitt på golvet i ett av rummen, utan skynken runt.
:::

::: indent
Men det får vi hacka i oss.
:::

::: indent
Vi får nycklarna för att göra dubletter. ” No problem. ”
:::

::: indent
Fantastisk kille, John.
:::

Den närmaste tiden hänger vi runt på Manhattan, påbarer i Village, påfester kors och tvärs, träffar poeter, filmare och musiker och letar efter en ledtråd.
::: indent
Såhär ser ett par dygn ut ur ett dagboksperspektiv:
:::

*Vaknar ensam på loftet. Bruno och Marianne har dragit. Klockan är vid lunch. Jag trycker i mig ett par ägg och en ostmacka, går ner på stan.*

*     Går genom hela Soho, som häcklöpning, överallt på trottoarerna ligger trasiga män, supna in i medvetslöshet; gamla, krumma kvinnor gräver i papperskorgar. *

*     Hettan är plågsam.*
