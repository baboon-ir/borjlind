---
page:
  number: 155
anchor: p-155
permalink: false
tags: [biografiPage]
layout: biography
---
Föreställningenöppnar med en prolog av den heltatuerade kroppspoeten Lars Wellström, endast iförd stringtrosor:

::: poem
**NI SKA VARA HJÄRTLIGT VÄLKOMNA ALLIHOP**
**SOM HAR SLAGIT ER NER HÄR HOS OSS**
**FÖR ATT SVÄLJA EN FLIK AV NATTEN**
**OCH TÄNDA NÅGRA STULNA TOMTEBLOSS**
**IKVÄLL SKA VI BERÄTTA EN SAGA FÖR ER**
**OM OSS SJÄLVA ... NI OCH VI**
**IKVÄLL SKA VI HÅLLA ANDAN EN STUND**
**FÖR ATT SE VAD SOM HÄNDER INUTI**
:::

::: poem
**VI SKA BERÄTTA LITE OM OSS OCH OM ER**
**OCH OM ALLT DET SOM KALLAS VÅRT**
**OCH OM DET SOM IBLAND ÄR MYCKET LÄTT**
**MEN FÖR DET MESTA ÄR GANSKA SVÅRT**
**DET ÄR EN SAGA OM NU OCH DÅ OCH SEN**
**OCH LITE GRANN OM DET SOM FÖRSVANN**
**VI SKA BERÄTTA FÖR ER MED VÅRA EGNA ORD**
**OM DET ENDA VI VET OCH KAN**
**FÖR DET FINNS JU BARA VI OCH INGA ANDRA**
**DET FINNS JU EGENTLIGEN BARA VI OCH NI**
**DET ÄR JU TROTS ALLT VÅRA LIV DET GÄLLER**
**DET ÄR VÅRA ÅR SOM GLIDER FÖRBI**
**OCH SAGAN SOM VI TÄNKTE BERÄTTA FÖR ER**
**HAR VI SJÄLVA HÖRT BERÄTTAD EN GÅNG**
**FRÅN EN MYCKET GAMMAL MÄNNISKAS MUN**
**I FORM AV EN DIKT OCH EN SÅNG**
**OCH NU ÄR DET ER TUR ATT HÖRA DEN**
**OCH SEN BÄRA DEN VIDARE UT**
**FÖR NÄR SAGAN HAR FALLIT I GLÖMSKA**
**DÅ MISSTÄNKER VI ATT ALLT ÄR SLUT**
:::

![193.png](https://pub-511c9170c3a84a38827fa0aaa81fbdc9.r2.dev/img/193.png)

Mer ur föreställningen: Stefan Nilsson framför ett eget stycke påpiano som heter ” *Tribute to Ferlin* ”. En bit in i musiken stiger spridda körröster upp ur salongen - Leif Strand Kammarkör sitter utplacerade i den stora publiken och fullföljer Stefans pianoverk.
::: indent
Själv framför jag dikten ” *rent & rått* ” - mitt i en fras lämnar jag plötsligt mikrofonen medan min röst fortsätter läsa i högtalarna i exakt samma tonläge. Jag försvinner ut i kulisserna medan den förinspelade dikten klingar ut från en tom scen.
:::

