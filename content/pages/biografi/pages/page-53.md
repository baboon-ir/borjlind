---
page:
  number: 53
anchor: p-053
permalink: false
tags: [biografiPage]
layout: biography
---
**Som fripassagerare på det välfärdscamouflerade flaggskeppet Sverige, har vi en smärtsam insikt i den industrialiserade människans succesiva emotionella koagulering. Vi kan på nära håll följa hennes ödsliga gåsmarsch mot individuell utplåning och förödmjukande underkastelse, vi ser den mentala klaustrofobin brinna i hennes vilda, blågula ögon, vi känner ensamhetens kalla vindar svepa över landet.   **

**     Vi ser hur dessa biologiska tragedier stirrar in i sin mänskliga devalvering med ett uttryck av dövstum beundran - husse har slängt åt dom ett gott stycke kött i år och piskan har förvandlats till ett trollspö****. Vi kan se den statiska människan dompteras flockvis via förföriska folkrörelser och förment trygghet, om nätterna hör vi ekot av hennes självmord - mänsklig gemenskap är den död dröm.**

**     Den statiska människan är ett deprimerande exempel på världens vanvett. Ett hjälplöst offer för en grym och välplanerad prägling, framstansad vid försvarslös ålder och livslångt hämmande. En prägling som målmedvetet utrotar det livsviktiga självförtroendet via enögda centraldikterade utbildningssystem - visionen om kunskap som en väg till mänsklig frigörelse och individuellt självförverkligande missbrukas intensivt. Respekten för den enskilda människans möjligheter och resurser spolieras av ekonomisk cynism och ideologisk korrumption.**

**      Den undermedvetet förankrade förnimmelseförmåga, den genuina sensibilitet och ofläckade klarsyn som är barnets unika och oersättliga kapital, plundras blint. Självförverkligande ersätts med neurotisk konkurrenshysteri och förnedrande karriärideal. Det är strebrarnas och rövslickarnas gyllene tidevarv. Det är dom känsligas undergång för dom neutralas succé****.**

**     Det finns individer som har modet, kraften och oerhördheten att försöka bevara sig själva och sin respekt för livet; finns individer som försöker röra sig oprogrammerat, försöker sätta sig själva på spel till gagn för andra; det finns individer som tror på människan; individer som snabbt sätts i strypkoppel och isoleras genom raffinerade metoder: svinen behärskar avväpnandets instrument via repressiv snöpning och totalitärt våld - kulturhus och mentalsjukhus, i demokratier som diktaturer, är välkända historiska symboler för en välkalkylerad desarmering av potentiella revolutionärer. Mänskligheten betalar ett högt pris för sin mentala invalidisering och kreativa stagnation: förlusten av utvidgade, fruktbara människor ersätts av gravt **

**degenererade kopior, impotenta ögontjänare, utklädda apor för vilka endast det onda är gott nog - den mänskliga utvecklingen är en långsam färd över våldets glaciärer mot en vansinnig skymning.**

**     Kära vänner världen över, i kampen mot ekonomisk destruktivitet och ideologisk utarmning finns bara ett effektivt vapen; i kampen mot mänskliga parodier, biologiskt serietillverkade, emotionellt handikappade och socialt transplanterade finns bara ett effektivt vapen: den hänsynslöst frigjorda skaparkraften med sin inneboende visionära dynamik och humanistiska energi - extatisk kärlek är trots allt bättre än ingen kärlek alls!**

**     Den frigjorda skaparkraften måste infiltrera samhällsutvecklingen på grundforskningsnivå****. Måste kanalisera sin energi över hela basplanet. Måste tränga in i produktionen och förändra produkterna. Den frigjorda skaparkraften måste bearbeta slumpens livsviktiga möjligheter - slumpen är inte en slump utan följden av en målmedveten ologik!**

**     Den frigjorda skaparkraften måste lära sig dom nya instrumenten för att spränga dom gamla målen. Måste göra tekniken visionär, inte visionen teknisk. Måste slita mikroskopen ur ögonen på forskarna och lägga beslag på alla anslag och all teori. Det gäller att göra språk av data, inte data av språk - framtiden tillhör dom som erövrar den!**

**     I kampen för den individuella revolutionens förverkligande måste varje människa hålla fyrkanten rund och allvaret på avstånd. Det finns inga människor som vet mer än andra. Det finns inga människor som är före sin  tid, men massor som är efter - och tid är inte till salu!**

**     Kampen måste föras obesudlad av den akademiska förruttnelsen och den lismande statskulturen. Den skapande kraften är inget kulturellt luder i maktens sängar, inget dekorativt horeri. All avbildning är reaktionär, till sin rörelse retarderande. Den skapande kraftens innehåll heter kommunikation - den skapande kraftens form heter distribution (mediet skapar formen). Kom ihåg att nyheter är en handelsvara och månsten bara en myntfot!**

**     Kampen mot den inre och yttre kulturella katastrofen kräver intensiv global och utomparlamentarisk kommunikation. Det ekonomiska och ideologiska kommunikationsförtrycket upphävs när varje människa blir ett kedjebrev och natten korsas av telepatisk information. I kampen mot den kapitalstyrda pornografiska politiken (som lever på sitt egenvärde) och det parasiterande religiösa svineriet (som lever på sin masochistiska omänsklighet) måste varje människa ta avstånd från varje annan människa - den förljugna internationella solidariteten är död. Gud är ett spöke!**

**     Kära vänner världen över, i kampen för den individuella revolutionens förverkligande leds gerillan av vargar: OCKUPERA HJÄRNAN!”**

Kedjebrevet distribueras via Moderna Museets adressregister till stora delar av världen. Gensvaret blir massivt och finns sammanställt och redovisat i Vargen nummer 6. Ett i ordets sanna bemärkelse internationellt nummer - samtliga bidrag trycks i original rakt av. Från fem kontinenter.
::: indent
Nummer 7 görs helt och hållet av Carsten och mig. Det är utformat som ett projekt för slag till Moderna Museet - vi vill avsluta tidskriften med en utställning påmuseet (såsker också, i samband med museets nyinvigning 1975).
:::

::: indent
Nummer 8 tillverkas av besökarna påutställning. I museets Verkstad finns en stencilapparat uppställd och tillgång till A4-papper och ritmaterial. Carsten och jag svarar för omslag, bindning och distribution. Alla besökarnas bidrag trycks obearbetat. Längreän såkan vi inte komma i publicistisk frihet. Vilket var Vargens avsikt (och det vi egentligen villeåstadkomma flera år innan med vårt gatuprojekt ” *Graffiti* ”).
:::

Dom häråren, mitten på70-talet, förebådar min egen entréi orkanensöga.
::: indent
Nackskruven.
:::

::: indent
Jag vet att jag har varit på väg dit i hela mitt liv, eller det liv som blev mig givet. Nu närmar jag mig med den fartblindes kärlek för raksträckor.
:::

::: indent
Kurvan dyker upp när jag minst anar det.
:::

::: indent
Men innan dess hinner jag göra en del annat.
:::

En obekväm resa till Gran Canaria bland annat. Mina föräldrars relation har krisat ihop och Svea vill att jag kommer ner för att ” hjälpa till ”.
::: indent
Bakgrund: Driftiga Svea haröppnat ett eget parfymeri i Las Palmas, *”Sidemar”*. Otto och en kompanjon ger ut en tidning som heter: ” *Vad händer i Las Palmas?* ”
:::

::: indent
Min syster har mer eller mindre lämnats vind för våg (återigen: vems behov går först?).
:::

::: indent
Jagåker ner.
:::

::: indent
Jag vet inte vad som förväntas av mig. Jag har tagit studenten, det kanske är det? Eller såvill Svea bara ha nån att avlasta sig på.
:::

::: indent
Otto flyter runt ochäter gambas al ajillo som han sköljer ner med iskyld campari. Till lunch. Svea klär upp sig, umgås med svenskkolonin och låter sig fotograferas med Jokkmokks-Jo k ke.
:::

::: indent
Jag vet inte vad jag ska bidra med. Rollen som mina föräldrars förälder? Terapeuten från det förflutna? Ett barn som plötsligt förväntas vara delaktig?
:::

::: indent
Jag gör så gott jag kan.
:::

::: indent
Lyssnar på Svea: försöker vara pedagogisk.
:::
