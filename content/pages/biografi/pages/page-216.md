---
page:
  number: 216
anchor: p-216
permalink: false
tags: [biografiPage]
layout: biography
---
::: indent
Rätt snabbt byter vi sjukhuset mot vår lägenhet på Bondegatan, korsningen Nytorgsgatan. För mig är det en märklig känsla att bo på Söder igen. På50-talet hängde jag i Björns Trädgård och spelade fotboll på den sandplan som fortfarande ligger kvar vid Folkungagatan. Brandstationen på Tjärhovsgatan ser nästintill intakt ut på utsidan. Det anrika huset som härbärgerade polisstationen är kvar, men stationen är flyttad några hundra meter. Huset minns jag eftersom det var på den vinden vi hittade en försvarlig packe porrtidningar och drog upp på Fåfängan för att runka (i förhållande till dagens porrexplosion pånätet var dåtidens tidningar extremt pryda, kanske en skymtande bröstkant under en bikinitop, men det räckte). Idag sitter ungdomen påkafé String och dricker latte med exotiska kryddor och pratar om sin favoritinfluencers.
:::

::: indent
Kan jag raljera, jag har suttit där själv flera gånger, orunkad.
:::

::: indent
På tal om vår lägenhet på Bondegatan: Vi bor granne med en person som ett parår senare blir inspiration till en kultfigur i tv-sammanhang utan att ha en aning om det.
:::

::: indent
Han är mycket excentrisk.
:::

Men nu backar jag lite:Året innan har jag fått ett samtal från Gunnar Bergdahl, en av cheferna för Göteborgs Filmfestival. Dom har startat en stafettfilmserie som kallas ” *90 minuter 90-tal* ”. Ett antal filmmakare ska göra var sin tio minuter lång kortfilm under tioårs tid, som ska skildra 90-talet. Resultatet ska klippas ihop till en långfilm när decenniet är slut.
::: indent
Flummig idé.
:::

::: indent
Bergdahl undrar om jag vill samarbeta med Gunnel Lindblom. Hon ska göra den tredje kortfilmen i serien.
:::

::: indent
– Hon har bett oss ta kontakt med dig.
:::

::: indent
Lindblom och jag har samarbetat tidigare, i Kråka-projektet, och fått bra kontakt: vi har lätt att kommunicera.
:::

::: indent
Eftersom jag och Cilla just befinner oss djupt inne i en mörk skog påjakt efter svamp, ett av våra tunga intressen, såber jag att fååterkomma. Så fort jag stöter på en liten porcini, en späd stensopp med utsökt smak, vet jag vad jag ska svara.
:::

![212.png](https://pub-511c9170c3a84a38827fa0aaa81fbdc9.r2.dev/img/212.png)

Lindblom och jag träffas. Hon vill göra en enkel och rak film, med en enda person i centrum. Keve Hjelm. Hon vill att filmen ska handla om vad vi gör med vår jord (detta är alltså1992). I princip handlar det om en monolog, gestaltad av en ensam man i ett litet torp som försöker leva nära jorden, nära ljuset, tätt intill den rytm som ingen längre minns, som försöker hålla sig fast i en värld som försvinner.
::: indent
Jag skriver den.
:::

::: indent
Filmen heter ” *Betraktelse* ” och Hjelms monolog blir som följer:
:::

