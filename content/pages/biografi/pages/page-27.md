---
page:
  number: 27
anchor: p-027
permalink: false
tags: [biografiPage]
layout: biography
---
DADA lär ocksåut diktandets svåra konst:

::: poem
**HUR MAN GÖR EN DADAISTISK DIKT**

**Tag en tidning.**
**Tag en sax.**
**Välj ut en artikel lagom lång för er dikt.**
**Klipp ut den.**
**Klipp omsorgsfullt ut varje ord i artikeln.**
**Lägg alla orden i en påse.**
**Skaka den försiktigt.**
**Tag sedan upp urklippen ett efter ett.**
**Skriv av dem noga precis som de kommer.**
**Dikten blir lik er själv.**
**Och nu är ni författare, oändligt originell och förtrollande sensibel**
**men ingenting för vanligt sunt förnuft.**
:::

Jag använder mig av tekniken 1978 inför en poesiuppläsning på Jack Kerouac School i Boulder, Colorado, tillsammans med Bruno KÖijer och Allen Ginsberg.
::: indent
Den fungerar.
:::

::: indent
Carsten leder mig också till konstnären Marcel Duchamp. Knepigare territorium. Mindre skratt och mer schack. Mer hjärna och flasktorkare. Duchamp blir aldrig en husgud, gåtorna är för avancerade (jag har tillbringatåtskilliga timmar på Moderna Museet framför Duchamps stora glasverk ” *Bruden avklädd av sina ungkarlar, till och med* ” - jag fattar fortfarande inte vad det handlar om).
:::

::: indent
Däremot blir jag fascinerad av schweizaren Arthur Cravan (som egentligen hette Fabian Lloyd). Cravan var en vildsint poet och boxare och en av dadaisternas tidiga favoriter (hans moster var gift med Oscar Wilde). Han var tvåmeter lång och gick en gång en boxningsmatch mot Jack Johnson, den förste svarte tungviktsmästaren.
:::

![](https://pub-511c9170c3a84a38827fa0aaa81fbdc9.r2.dev/img/217.png)

Cravan föll i golvet utan att Johnson hade träffat honom.
::: indent
– Det var vinddraget som fällde mig, hävdade han efteråt.
:::

::: indent
När han var 31 år rodde han ut i en båt i Salina Cruz i Mexico och kom aldrig tillbaka. Han antogs ha drunknat, men det finns myter som påstår att han aldrig dog, att det bara var ett dadatrick han utförde.
:::

::: indent
Jag är benägen att hålla med.
:::

Fotnot: För den intresserade kan jag rekommendera Gunnar Qvarnströms standardverk om surrealismen, de fyra böckerna ” *Moderna Manifest* ”. En nästan outsinlig källa till citat, kunskap och skratt.

