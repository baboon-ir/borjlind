---
page:
  number: 54
anchor: p-054
permalink: false
tags: [biografiPage]
layout: biography
---
::: indent
Äter gambas med Otto: försöker undvika att bli berusad.
:::

::: indent
Senåker jag hem.
:::

Obehaglig reflektion efteråt: Det är inte bra att uppleva sina föräldrar som hjälplösa, fångade i roller som inte angår mig.
::: indent
Det är lätt att lämna dom vind för våg.
:::

I backspegeln kanske det finns ett annat sätt att se på det, tvåhjälplösa föräldrar som ber sin son om hjälp ... det finns ett stråk av sorgsen kärlek i det.

Landad i Sverige dyker jag in i den verklighet som är min. Jag sammanställer en omfångsrik antologi som heter ” *Nya TiderNya Änglar* ”.

![79.png](https://pub-511c9170c3a84a38827fa0aaa81fbdc9.r2.dev/img/79.png)

Den innehåller djupt personliga och mycket utlämnande intervjuer med fyra poeter: Eric Fylkeson, Bruno KÖijer, Per Lindgren och Margareta Renberg. Samt tvåmusiker: Mikael Wiehe och Bernt Staf.
::: indent
Mitt urval styrs dels av nyfikenhet påde poeter/sångare jag valt, dels känslan av att fånga nåt i flykten och försöka bevara en del av det till eftervärlden. Ett tidsdokument om sex unga människor, fångade i sin formulering av samtiden, sex individer utan inbördes relationer, utan gemensam ideologi, utan gemensamt poetiskt språk.
:::

::: indent
Jag gör intervjuerna med bandspelare på olika ställen i Sverige. Mötena lämnar olika efterfrukt: Wiehe känner jag en frändskap med, inte bara på grund av vår malmöitiska bakgrund, vår uppskattning av Dylan, Wiehe har rak rygg. Vi kommer att samarbeta längre fram. Bernt Staf är slingrigare, ingen person jag kommer nära, trots att jag är djupt fascinerad av hans texter, hans förbrännande röst, inte olik den Dylanröst jag hörde i Teds Ströms pojkrum i början på60-talet. Margareta Renbergälskar jag som manälskar en amfora, ett mycket skört krus från en svunnen tid, en poetisk anakronism med ett iskallt skalpellspråk (hon dör alldeles för tidigt). Fylkeson och Lindgren flyter ut en aning för mig, stannar inte kvar på samma sätt, båda är poeter med var sitt reservat, men personligen fäster det inte riktigt.
:::

::: indent
Bruno K (som bor i undervåningen i vårt hus i Ekskogen, intill pannrummet)är en helt annan historia.
:::

::: indent
En ljudkassett med uppläsningar av poeterna bifogas boken som ges ut i form av en gul Jiffypåse med bok + kassett i. Av Bo Cavefors Bokförlag i Lund.
:::

![81.jpg](https://pub-511c9170c3a84a38827fa0aaa81fbdc9.r2.dev/img/81.jpg)

Såhär i efterhand visar projektet en del av Bo Cavefors mod och nyfikenhet - inte många förläggare skulle ge ut en Jiffypåse med poeter.

Samtidigt har Carsten en separatutställning på Galleri Aronowitsch i Stockholm. På en av tavlorna har han sålt reklamplats till olika företag: Chiquita, Datsun, Telerent. Han målar deras annonser påduken och säljer som konst. Tavlan heter ” *Hela denna sida är kultur*. ”
::: indent
Intrikat.
:::
