---
page:
  number: 94
anchor: p-094
permalink: false
tags: [biografiPage]
layout: biography
---
::: indent
Vi kommer fram till Santa Cruz när det är mörkt. Bruno har fått en adress till poeten George Hitchcock. Ocean View Aveny 325. Slår upp hans telefonnummer på en bensinmack. Ringer honom. Han ber oss kommaöver. Bor i en fantastisk, stor trävilla i en grönskande trädgård. Han är stor. Han är gammal. Han är vänlig. Han bjuder in oss i det stora huset. Där sitter en man i 35-årsåldern, John Paul, med svart hår i en lång hästsvans. Han saknar ben och spelar på ett hemmagjort dragspel.
:::

::: indent
– Why don`t you play some Swedish tune, säger George.
:::

::: indent
Och John Paul utan ben ler och spelar en dragspelslåt.
:::

::: indent
– Vadär det? frågar vi.
:::

::: indent
– Jul á rbo, säger han. It ´ s Jul á rbo.
:::

::: indent
Han har hört en skiva på30-talet med Jularbo. Han är musiker och bor i ett kollektiv med andra musiker nere påstranden.
:::

::: indent
George visar oss en massa poesi. Böcker. Tidskrifter. Hans fru kommer, Kvinnan med det okända namnet, hon har varit nere påstranden för att plocka frukter. Hon är trött. Hon hälsar lite slött och går och lägger sig. I taket hänger en fågelbur av trämed en död fågel i. Dagen innan har fiskarna i trädgårdsdammen dött. ” Algerna tog dom. ” Nu har dom anställt en arbetslös student för att rensa dammen och sätta dit nya fiskar.
:::

::: indent
George frågar om vi vill sovaöver.
:::

::: indent
– Yes.
:::

::: indent
Han bjuder påost. Vi hämtar in vår tequila. Han dricker inte. Han är trött. Han har tvågolvur som slår klockan 12 med fantastiska slag, inställda såatt det ena uret tar vid när det andra slutar. I hans vardagsrum står en sorteringsmaskin. Exakt en likadan som den vi hade när vi gjorde Kulturmagasinet Vargen. Jag berättar om Vargen och säger att vi slutade efter tvåår.
:::

::: indent
– Why?
:::

::: indent
– Vi hade inte tid.
:::

::: indent
– Man måste ta sig tid, säger George.
:::

::: indent
Han har startat ett eget förlag som heter Kayak och har en tidskrift med samma namn (han kommer senare att publicera flera av Brunos dikter i tidskriften). Han har gett ut 40 böcker påförlaget, som startade 1964. Han är mycket känd i USA. Hans förlag är mycket känt. Han tillhör en av de ledande i The Small Press. Han anser att berömmelse ruinerar poesin, att berömmelsen ger pengar som ruinerar poesin.
:::

::: indent
– Det är tur att det är såfåsom läser poesi, på det sättet hålls poesin ren och ursprunglig.
:::

::: indent
Skitsnack, tycker vi.
:::

::: indent
En av hans favoriter är en poet som flyttade till Alaska. Bodde ensam i 17år och skrev dikter om vargarnas ylande.
:::

::: indent
Han ger oss ett antal böcker. Vi säger att vi ska skicka böcker från Sverige. Den ende svenske poet han känner till ordentligt är Tomas Tranströmer. Han är flitigt över satt i USA. Harry Martinsson känner han till. En del andra till namnet. Inga yngre poeter. Han har ett spänt förhållande till Ferlinghetti. Till beat-poesin, till Black Mountain-poesin, till New York-skolan. Det finns en underton av bitterhet mot vad han tycker är kommersialisering, popularitetens degenererande effekter. Allen Ginsberg har han en viss respekt för, men mer som entertainerän som poet.
:::

::: indent
En ung, vacker, tysk och solbränd yngling kommer in och tar oss alla i hand och går därifrån.
:::

::: indent
Jag sover i Kvinnan med det okända namnets säng. Jag har en elektrisk filt över mig, tygdjur intill och tvåstora feta flugor i fönstret. Det knarrar i rummet intill och jag undrar om George och Kvinnan med det okända namnet knullar. Vid denåldern.
:::

::: indent
Förmodligen gör dom det.
:::
