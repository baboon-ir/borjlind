---
page:
  number: 52
anchor: p-052
permalink: false
tags: [biografiPage]
layout: biography
---
Han kunde ha lagt till ett annat axplock: Marie-Louise Ekman, Bruno KÖijer, Öyvind Fahlström och Ulf Lundell. Eller Ivan Agueli och Bengt Emil Johnson. Eller Pugh Rogefeldt. Den kulturella spännvidden är imponerande.

![77.png](https://pub-511c9170c3a84a38827fa0aaa81fbdc9.r2.dev/img/77.png)

Fotnot: Fjärtarnas Konung heter Joseph Pujol, lever mellan 1857 och 1945 och är berömd över hela Europa. Via sitt anus kan han släcka stearinljus på en halvmeters avstånd, imitera dragbasuner och fioler, fjärta enklare melodier och slunga ut vatten drygt fyra meter. Han är ett stort dragplåster på Världsutställningen i Paris.

![78.png](https://pub-511c9170c3a84a38827fa0aaa81fbdc9.r2.dev/img/78.png)

Vargens redigeringsprincip bygger på en blandning av respekt för det enskilda bidraget och en strävan att skapa ett nytt uttryck. För oss är tidskriften ett sätt att via andra människors materialåstadkomma en förskjutning i det till synes sedda - genom att kombinera enkelt och svårt på ett för oss attraktivt och fruktbart sätt och därigenom låta vårt konstnärliga credo exponeras genom andra.
::: indent
Vargen är i grunden ett enda långt collage.
:::

![233A.png](https://pub-511c9170c3a84a38827fa0aaa81fbdc9.r2.dev/img/233A.png)

![234.png](https://pub-511c9170c3a84a38827fa0aaa81fbdc9.r2.dev/img/234.png)

![235.png](https://pub-511c9170c3a84a38827fa0aaa81fbdc9.r2.dev/img/235.png)

![236.png](https://pub-511c9170c3a84a38827fa0aaa81fbdc9.r2.dev/img/236.png)

Tidskriften trycks på en stencilapparat i Carstens garage och häftas av oss personligen. Senare trycks några nummer på ett offset-tryckeri i grannskapet (det sista trycks på en stencilapparat i Moderna Museets Verkstad).
::: indent
Nummer 1, 2, 3 och 5är en konkret tillämpning av tidskriftens grundidé: allt insänt material redovisas, bearbetat och koncentrerat, sammantaget ger det en tämligen explosiv bild av tidens kommunikationsbehov - kaos klätt i konst.
:::

::: indent
Nummer 4 vidgar vyerna. Det är ett manifest i form av ett avrivbart kedjebrev, upprepat på50 sidor under rubriken: ” OCKUPERA HJÄRNAN! - Individuell revolution föder revolutionära individer ”. Manifestet är på engelska och avslutas med en uppmaning till mottagarna att medverka i Vargen:
:::

**OCKUPERA HJÄRNAN!**

**Individuell revolution**

**föder**

**revolutionära individer.**

**Kära vänner världen över, tiden är åter mogen. Utvecklingen har gått ett varv baklänges, bumerangen har återvänt. Dom yttre betingelserna har hunnit ifatt sin förbrukade formulering, takläggarna har mötts vid nocken, näsa mot näsa. Tiden är åter mogen, livet gör nya konstruktiva anspråk.**
