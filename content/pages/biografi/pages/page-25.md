---
page:
  number: 25
anchor: p-025
permalink: false
tags: [biografiPage]
layout: biography
---
**”Ur enkelheten och ärligheten uppstår en känsla av fullständig frihet gentemot värderingar och normer, förstärks förmågan att ändra uppfattning från den ena dagen  till den andra, föds den nödvändiga överlägsenheten gentemot materialet, accentueras avståndet till provinsialismen, fördjupas känslan av internationell egoism. **

::: accordion
**Fångad i denna känsla ökar också tvivlet på de nuvarande auktoriteterna, svalnar intresset för deras ståndpunkter, framstår dagens situation som osedvanligt kvalmig och jönsig. Det verkar så svårt att se enkelt, så oerhört svårt att arbeta rent och klart, så lätt att springa runt i labyrinter och tro att näsan är längre än den är, så lätt att ambitiöst arbeta sönder enkla och vackra uttryck. Varför vräka all sin kraft mot ett misshagligt mål istället för att försöka skapa ett förnuftigare och livsdugligare alternativ? Det verkar slöseri med värdefull kraft. Det är trots allt inte alltför många som är nödvändigt lyhörda för den känsla som håller på att födas, eller just har fötts, för den ton som nu tränger ut som ett första barnskri ur en mycket gammal och mycket trött kropp, en ton  som hörs allt tydligare.” **
:::

Vi gör också ett förslag till tidskriftens omslag, som på ett uppsluppet sätt illustrerar vår text. Vi använder våra barn, sysslingarna, som fotomodeller. Allt är fortfarande en lek påfullt allvar.

![Det finns alltid ett alternativ.](https://pub-511c9170c3a84a38827fa0aaa81fbdc9.r2.dev/img/26.png)

Pengar tjänar vi inte på vår konstnärliga verksamhet. Men vi försöker. I raskt takt producerar vi tre verk för att få en utkomst av det vi tror på. Först en lång dialog mellan oss tvåom vårt behov av pengar som helt enkelt heter ” *Pengar* ”. Dialogen illustreras av Carsten.

![Eller finns det kanske någon djupare mening med denna underliga situation?](https://pub-511c9170c3a84a38827fa0aaa81fbdc9.r2.dev/img/27.png)

Inget förlag är intresserat. Efter det gör vi vår första konstmapp, en portfolio med namnet ” *Antimateriefängelset* ”. En bild av en Assa-nyckel och ett antal upplösta Rochack-bilder i svart tusch. Vi testar vår omgivning.

![Antimateriefängelset.](https://pub-511c9170c3a84a38827fa0aaa81fbdc9.r2.dev/img/28.png)

![Assa Assa vad du är vacker.](https://pub-511c9170c3a84a38827fa0aaa81fbdc9.r2.dev/img/29.png)

Mappen är omöjlig att avyttra och skänks till museiintendenten Carlo Derket. Efter det gör vi ett försök med en regelrätt stipendieansökan till Bonniers Stipendienämnd. Nämnden består av 12 personer. Vår ansökan består av en bananlåda i träsom innehåller 12 blåpapphimlar, 12 uppblåsta plast påsar, 12 kulturdemokratiska löpartröjor betitlade ” *Hungrig* ” samt 1 ex av vår nya konstmapp ” *Anvisningar* ”.

![30.png](https://pub-511c9170c3a84a38827fa0aaa81fbdc9.r2.dev/img/30.png)

Ansökan avslås.
