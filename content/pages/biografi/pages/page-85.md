---
page:
  number: 85
anchor: p-085
permalink: false
tags: [biografiPage]
layout: biography
---
::: indent
Påtoaletten står det, snett intill spegeln: ” San Francisco had one good poet - he hung himself. ”
:::

::: indent
Jag dricker ur minöl och känner mig utanför allt det här just nu, jag är trött, försöker vända dygnet, hitta en utgångspunkt, jag vill härifrån.
:::

::: indent
Vi delar på oss. Bruno tar in på Skyway Hotel i Red-Light District för tre dollar natten, Zekeli vill bo på Lafayette på Hyde Street för femton dollar natten.
:::

::: indent
Själv tar jag in på St Pauls Hotel i ett kineshus. Det kostar sex dollar. 30 kronor. Det märks direkt. Extremt trångt rum, bakteriematta på golvet, bruna fula tapeter utan tavlor, lukt av kall, äcklig rök, unken värme: ett klassisktångestrum.
:::

::: indent
Jag lägger mig påsängen med blöta, svala handdukar över bröstet, hör avlägsna kvinnoskrik i hallen som blandas med polissiréner, tänker: Hur ska jag kunna sova här? Tar fram pennan, skriver:
:::

***också i natt ska nån vakna ***

***i rummet intill mitt ***

***och ligga dödstyst, länge, ***

***vettskrämd, ***

***och aldrig kunna berätta ***

Såungefär.
::: indent
Jag blir hungrig, går ut och tar en taxi. Ska träffa Bruno och Zekeli på en kinarestaurang. Chauffören ler när han hör vart jag ska: ” *Maten är kass men jazzen är bra.* ”
:::

::: indent
Vad skönt.
:::

Sitter påkinasyltan med Zekeli. Det är dunkelt, tyst, ingen musik, underligaögon över borden. Bruno dyker inte upp. Zekeli sätter en dollar på att han redan har mördats på Skyway Hotel (det ligger inklämt mellan en spelhall och en bordell).
::: indent
– Det är slarvigt att gåoch mördas just innan vi ska dela hyrbil, det är oekonomiskt, säger han.
:::

::: indent
Två timmar senare förlorar han vadet. Bruno kommer. Vi tittar påmenyn. Zekeli ska inte ha nån mat. Han viskar:
:::

::: indent
– Döden vakar i hajfenssoppan.
:::

::: indent
Jag beställer en räkrätt och sätter mig i baren. Börjar prata med den avskalade flickan bakom disken, noterar hennes våldsammaärr påena underarmen, hennes tunga är blå. Hon är 25år, har surfat sen hon var sex, påstår att hon har drunknat
:::

tvågånger. Hon gillar en enda sak: att plocka snäckor på Stilla Havets stränder. ” Min man är alldeles för intelligent. Han säger att jag är korkad. Jag vaknar varje morgon för att bevisa att han har fel. ”
::: indent
Jag sätter mig vid bordet igen. En kinesisk servitris kommer fram. Zekeli frågar henne:
:::

::: indent
– Vad kan en främling ta sig för i den här staden?
:::

::: indent
– Åk till den stora parken.
:::

::: indent
– Vad gör man i den stora parken?
:::

::: indent
– Där finns en biologisk trädgård.
:::

::: indent
– Jag är inte intresserad av en biologisk trädgård, jag är intresserad av sex, av mycket unga flickor, det bara är så, flickor tar slut så snabbt.
:::

::: indent
– Ska det vara nåt mer?
:::

::: indent
– Två Jack Daniels och en kaffe, tack.
:::

::: indent
Bruno och jag tittar på varann. Vi anar att Zekeli kommer att ställa till en del.
:::
