---
page:
  number: 83
anchor: p-083
permalink: false
tags: [biografiPage]
layout: biography
---
**Gedda är, bitvis, en satanisk fotograf, en målmedveten satiriker - för naturligtvis är det inte en slump vilka porträtt han visar oss. Gedda har massor av kopior att välja mellan. Av varje objekt. Hans val speglar hans intentioner. Att förstora upp Olof Palme till en spänd, åldrad, fullständigt avkönad, värmelös och kamerarädd människa, när han samtidigt har kopior som visar en betydligt gladare, mer avspänd, säkrare Palme - det har givetvis sina övervägda motiv. Som inte enbart är fototekniska.**

**     Eller porträttet av biskop Ingmar Ström, som tar struptag på sig själv och ser ut som om han sålt kräklan och tappat kollekten (eller är det bara prästkragen han vill dölja med handen - ****är det bilden av en opportunist Gedda vill visa?). **

**     Den sista replik jag har i öronen när jag lämnar utställningen är Hans Geddas, han ler mot mig, lutar sig fram och viskar: **

**     - Jag är jävligt förvånad att inte fler av dem jag porträtterat har reagerat och blivit ursinniga. **

**     Det är inte jag. Den repressiva toleransen är en djupt förädlad del av maktstrukturen i det här landet.”**

Tommy Körberg och jag har fått bra kontakt efter kabarén på Dramaten. Vi åker med våra familjer till Irland för lite semester. Tommy har tidigare under året turnerat med en uppsättning irländska sånger i Sverige och är väl bekant med den digra visskatten.
::: indent
Resultat 1: I princip vartenda pubbesök slutar med hänförda lokalbor som andäktigt lyssnar på Tommys märgfulla tolkningar av derasälskade sånger. Vi bjuds oavbrutet på Guinness, till stängningsdags.
:::

::: indent
Resultat 2: Varje morgon vi kommer ner till bageriet bjuds vi också på ett glas av den mörka, mustiga drycken. Tommy går upp 8 kilo under resan.
:::

![293.png](https://pub-511c9170c3a84a38827fa0aaa81fbdc9.r2.dev/img/293.png)

Tips från en irländsk bartender: skummet på en Guinness måste vara såfast att du kan sätta en tändsticka rakt upp och ner i det.
::: indent
Vi bor i en liten by som heter Lahinch. En dag får vi för oss att skriva en limerick om vår by och skicka till Gösta Ekman. Problemet är att ” Lahinch ” inte är helt lättrimmat. Med benägen hjälp av nationaldrycken lyckas vi till slut pränta ner följande på ett vykort:
:::

::: poem
**Det var en liten man från Lahinch**
**Som med damerna gärna gick i clinch**
**Han var kort och kåt**
**Men fick ständigt gå bakåt**
**För hans penis var two yards and an inch.**
:::

Svindlande poesi.

Nu till en mycket lång resa.
::: indent
Bruno K och jag har fått ett resestipendium för att söka upp småunderground för lag på den amerikanska västkusten, förlag som har specialiserat sig påpoesiutgivning, påalternativ distribution, påcounterculture magazines.
:::

::: indent
Det blir början till en roadtrip som går från San Francisco ner till Skohornsbukten i Mexico, upp till Denver i Colorado via Tombstone och Cochise Stronghold för att landa i New York.
:::

::: indent
Jag ska redogöra för den i form av ett resereportage (det som aldrig skrevs när det borde ha skrivits, mitt fel, Bruno sa: ” Vi kan inte skriva om samma resa båda två, du får göra det. ”)
:::

::: indent
Vilket jag inte gjorde. Nu gör jag det, med hjälp av anteckningar, inspelningar, minnesbilder och Bruno.
:::
