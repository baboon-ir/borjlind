---
page:
  number: 214
anchor: p-214
permalink: false
tags: [biografiPage]
layout: biography
---
Mats Arehn hör av sig. Vi har gjort mycket tillsammans vid det här laget och gillar varandra, även privat. Han är rak, sårbar och bra på att trolla. Dessutom väldigt rolig. Han är också en dedicerad regissör med en funktionell verktygslåda. Nu vill han göra en film om sin pappa, en mycket originel livsälskare och charlatan. Jag förstår att det är en historia som har ruvat i Arehns hjärta länge. Han vill att den ska heta ” *Vita lögner* ”, ett uttryck pappan använde för att ursäkta sina småoch stora bedrägerier. Vi ska följa en människas uppgång och fall, sedd genom den lille sonensögon (Mats).
::: indent
Jag tycker historien är fantasifull och djupt mänsklig. Och dråplig. Vid ett tillfälle köper pappan på sig ett antal stora vinfat i trä(för familjens besparingar). Han tänker starta en stugby i Frankrike. När dom nermonterade vinfaten anländer är dom omöjliga att montera ihop.Ännu en dröm spricker.
:::

::: indent
Filmen ska utspelas på40-talet, huvudsakligen, och spelas in pålite olika ställen i Europa.
:::

::: indent
Manuset blir klart ett tag senare, filmen spelas in och Peter Haber gör en lysande rolltolkning av Arehns pappa. Han blir välförtjänt guldbaggenominerad för sin insats.
:::

![259.jpeg](https://pub-511c9170c3a84a38827fa0aaa81fbdc9.r2.dev/img/259.jpeg)

Filmen går senare som tv-serie.

Själv går jag vidare och skriver en ny pjäs till Scen Offside. Den heter ” *Från lem till lever* ”. Förmodligen är det en komedi, med viss underskruv. I programbladet beskrivs föreställningen som ” en väldoftande komedi, en osande samtidssatir och en hoppfull och innerlig samtidssaga om 90-talets människor. ”

![515.png](https://pub-511c9170c3a84a38827fa0aaa81fbdc9.r2.dev/img/515.png)

Tvåmän träffas på scen för att laga en trerätters middag ihop - Rårakor med sikrom, Skärgårdsgryta och Skånskäppelkaka. En tredje person sitter vid ett piano och spelar melodier dåoch då. Skådespelarna är Anders Beckman, Lars-Göran Persson och musikern Tomas Elfstadius.
::: indent
Ett par gånger före premiären samlas vi hemma hos mig och Cilla för att provlaga hela menyn, stämma av tider och repliker för att fåmåltiden att ticka in rätt på scenen. En av replikerna minns jag:
:::

::: indent
– Man måste vara trogen sin begränsning.
:::

::: indent
Förövrigt är det en pladderpjäs där jag excellerar i nonsensdialog med underskruv, Lars Norén utan Lars Norén.
:::

::: indent
Ungefär.
:::

Det är en sen eftermiddag och jag är på väg över Mosebacke Torg. Träden är avlövade, Södra Teatern är stängd, ute påterassen skymtar vattnet i fjärran. En gång stod en arg ung man därute och betraktade stadens inlopp, min studentuppsats i svenska handlade om honom. Arvid Falk. Nuär det tomt därute. Själv är jag på väg till en lägenhet intill teatern.

Bakgrund: 1971 utförs en av Sveriges mest spektakulära kassaskåpskupper. Denäger rum vid Vattenfalls kraftverksbygge i Vietas, en vattenrallarby vid Luleälven. Det är en omvänd rififikupp - rånarnaålar sig in under en barack mitt i natten, sågar upp ett golv och svetsar upp kassaskåpets botten. Bytet blir 541.000 kronor (drygt tre miljoner i dagens penningvärde). Vid den här tidpunkten är det Sveriges största kontantrån genom tiderna och förblir olöst tills det preskriberas (kriminologen Jenny Rogneby gör 2020 en true crime-pod om rånet).
