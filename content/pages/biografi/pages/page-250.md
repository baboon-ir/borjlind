---
page:
  number: 250
anchor: p-250
permalink: false
tags: [biografiPage]
layout: biography
---
::: indent
I Danmark har man gjort nåt motsvarande. Vår Beckfilm *”Det tysta skriket”* har förvandlats till teater och satts upp i Köpenhamn.
:::

::: indent
Berättelser, allt handlar om berättelser.
:::

Min gamle kompis Ove Enervald ringer en sen kväll. Det är inget kul samtal. Skånska Lasse har hittats död, ensam i sin lägenhet på Söder. Levde ensam och dog ensam, omgiven av sina teckningar och lp-skivor. Det känns ödsligt och sorgligt.
::: indent
Jag har inte haft kontakt med honom påflera år, livet har styrt mig åt andra håll. Tankarna virvlar tillbaka, nätterna vi satt på hans golv och lyssnade oss igenom alla kufiska plattor han hade kommit över. Hans kärnfulla humor, dom glittrandeögonen, det krulliga tunna håret, hans välvårdade naglar. En självklar kompis under många år, nu är han i jorden, granne med vem vet?
:::

::: indent
Men hans mjuka teckningar finns kvar.
:::

![287.jpg](https://pub-511c9170c3a84a38827fa0aaa81fbdc9.r2.dev/img/287.jpg)

Ett roligare samtal kommer strax efter. Tommy Körberg behöver en översättning på en sång som i original heter *”Caruso Farrapo”*.
::: indent
Jag har vid det här laget producerat tämligen många låttexter till olika artister. Ibland har mina egna texter tonsatts, ibland har jag skrivit svenska tolkningar påutländska sånger. Med större eller mindre engagemang. När jag får höra den här sången blir jag inspirerad, huvudsakligen av melodin, och skriver en svensk version som får titeln: ” *Om du minns, Esmeralda* ”.
:::

***Ingenting här har ändrats, Esmeralda***

***Ingenting här har flyttats från sin plats***

***Allt är som om dagen***

***Allt är som om natten***

***Om du minns***

***Om du minns***

***Ingen har rört din klänning, Esmeralda***

***Ingen har rört lavendeln i din skål***

***Allt det som var du***

***Allt det som försvann***

***Om du minns***

***Om du minns***

***Ljuset i din sång***

***Skuggan i din gråt***

***Ingen har lekt med katten, Esmeralda***

***Ingen har suttit i fönstret och sett ut***

***Allt är som om dagen***

***Allt är som om natten***

***Om du minns***

***Om du minns***

***Allting som du har älskat, Esmeralda***

***Allting är här och väntar på din blick***
