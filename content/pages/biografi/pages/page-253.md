---
page:
  number: 253
anchor: p-253
permalink: false
tags: [biografiPage]
layout: biography
---
**Så glider månen undan och en av springorna i taket drar ett långsamt ärr snett över bröstet på den mycket gamla människans kropp; ett av många tusen andra ärr. Svärd och skärvor, hennes kropp har styckats upp och sytts ihop igen, hål av tysta kulor, hennes kropp är täckt av svarta små förhårdnader. Hennes hud, hon har trampats av så många hästar, hennes hud har smekts och stenats. Hon är en mycket gammal människa, galningar har ätit hennes hjärna, väringar har vaktat hennes blygd. Ingenstans har hon fått vila, det syns på hennes hår, det har för länge sedan vuxit fast i tiden. **

**     Hon har ett mycket vackert ansikte.**

**     - Och hennes ögon?**

**     Hennes ögon ligger dolda under tunga ögonlock, hennes ögonfransar brann på bål. **

**     Av detta ser den enkle mannen och hans unga kvinna ingenting. Dom sörjer, men dom ser inte: tårar skymmer deras insikt. Nu lutar sig mannen fram och sträcker handen mot medaljongen på den mycket gamla människans bröst.**

**     Men är hon död?**

**     - ****Är hon död? viskar kvinnan och känner hur det lilla fostret börjar sparka.**

**     Då rycker mannen till: den mycket gamla människans ögonlock har öppnat sig och ett par ljusa, lugna ögon formulerar hennes blick.**

**     - Hör ni?**

**     - Ja.**

**     Den lilla skalbaggen på**** väggen tickar högre, strax ovanför den mycket gamla människans huvudgärd. Den unga kvinnan sluter handen hårt om mannens handled, han lutar sig ner mot bädden för att uppfatta den svaga rösten.**

**     - Hör ni?**

**     - Ja, vi hör.**

**     - Den vita armen tickar.**

**     Kvinnan känner hur det lilla fostret slutar sparka, den gamla kvinnan har en egendomlig närvaro i rösten. Hon viker blicken ner åt sidan, i halmen intill bädden står ett litet glas, till hälften fyllt av grumlig vätska: spadet från en nykokt vitorm. Mannen lyfter glaset mot den mycket gamla människans mun, vätskan rinner in i korta klunkar, glaset töms, mannen ställer ner det där det stod. Den mycket gamla människan sluter ögonen igen.**

**     - ... nu ser jag klart, viskar hon.**

**     Så håller vinden andan, den unga kvinnan lägger omedvetet vänster hand på magen, mannen knäpper sina händer: hans blick söker sig till medaljongen. **

**     Det är tyst i ladan när den mycket gamla människan särar munnen.**

**     - ... ahhh ... jag byggde ett smäckert segelfartyg i en flaska av handblåst glas. Jag tillslöt halsen med en enkel kork och släppte flaskan i havet. Den seglade åt två håll. Det var den första gåtan.**

**     Den unga kvinnan håller båda händerna runt mannens ena underarm, hans blick har fastnat, den mycket gamla människan spänner halsen.**

**     - ... så byggde jag en vacker ask av ljust och torkat cederträ****. Jag gav den till en liten barfotagosse från öknen. När han öppnade locket såg han askan av sig själv. **

**     Mannen rätar på sig, den unga kvinnan håller händerna för öronen, den mycket gamla människans röst har tunnats ut.**

**     - Det var den andra gåtan ...**

**     Månen går i moln. **

**     Den mycket gamla människans huvud faller lätt åt sidan, mannen tittar snabbt på kvinnan, det rinner tårar nerför hennes kinder. Han torkar hennes ansikte. Hon nickar. **

**     - Det är vinden nu ... viskar hon.**

**    Och fostrets rörelser i magen. Hon slutar gråta. Mannen öppnar bröstfickan, för ner en hand, drar upp den, försiktigt lägger han en ljusblå nyckel på den mycket gamla människans strupe. Som prydnad, eller för att tysta hjärtats skvaller. Då trycks en rossling upp ur strupen, en kall hinna sänker sig och sluter ögonlocken, medaljongen faller mjukt i halmen.**

**     Så tystnar uret.**

**     Länge sitter mannen stilla, kvinnan vid hans sida rör sig av och an: ingen av dom vågar titta.**

**     Så glider månen ut ur molnen, trycker ner sitt ljus igen. Då vågar mannen viska.**

**     - Dödsuret har tystnat ...**

**     - Ja.**

**     - Vad gör vi om hon ...**

**     - Medaljongen, säger kvinnan.**

**     Och tittar lugnt på honom, på medaljongen där i halmen. Han tvekar först, då ler hon, då böjer han sig snabbt mot halmen.**

**     - Titta.**

**     Ur medaljongen sticker fram ett starkt gulnat fotografi. Mannen lyfter upp det, håller in det i en stråle månljus, kvinnan sitter tätt intill, båda stirrar ner på bilden av en stor familj.**

**     Familjen befinner sig utomhus, som på en sandslätt, inneslutna i en kupol av bärnsten. Mannen och kvinnan stirrar på fotografiet, som om dom försökte förstå vad dom ser.**

**     - Hela familjen tycks avvakta, säger kvinnan lågmält.**

**     - Ja, viskar mannen ... men vad väntar dom på****?**

**     Ankomsten.”**

Skulle jag skicka texten till ett resemagasin skulle dom förmodligen anse att *”slutet känns så**, jag vet inte, öppet, man blir lite hängande i luften”**.*
::: indent
Men det gör jag inte.
:::

::: indent
Istället återanvänder jag skarabén i vår deckare *”Kallbrand”*:
:::

**”Veronica satt i soffan och iakttog en mycket stor mörk skalbagge som kröp fram över trägolvet, en skarabé****. Hon visste vad den förebådade. I vissa religioner var den en symbol för liv och återfödelse, själens odödlighet, i andra kallades den för dödsuret. För henne var idén om själens odödlighet ett motbjudande självbedrägeri, hon föredrog att tolka skalbaggens knäppande som ett tickande mot döden. Allt är utmätt, tänkte hon och tittade på sitt ginglas.**

**     Det var tomt.”**

Så återskapas det förflutna igen.
::: indent
Jag träffar den tungt etablerade galleriägaren Lars Bohman hemma hos Amis Regild, Carstens änka. Bohman har förvärvat ett stort antal av Carstens målningar ochäven haft en utställning av verken. Vi går igenom en del av all den dokumentation Amis har kvar från Carstens och mitt samarbete. Under genomgången föreslår Bohman, som blir fascinerad av hur det hela startade, att vi skaåterskapa vår första utställning på Galleri Maxim 1966, i detalj. För att visa hur tidigt vi var ute med ett visst konstnärligt språk. Det är ett märkligt förslag för mig.
:::

::: indent
Och lockande.
:::

::: indent
Vi ska alltså återskapa ett 43år gammalt material, iscensatt i en nutida konstutställning? Bohman har resurser, det vet jag, vill han genomföra det här såkommer det att bli på riktigt.
:::

::: indent
Så jag säger ja.
:::

::: indent
– Varför inte?
:::

::: indent
Det förflutna är en båge av tid, pilen landar där du står.
:::

För mig blir utställningen en resa, på många plan. Dels iåterskapandet av dom verk Carsten och jag gjorde 1966 (in i minsta vattenslang och genomskinliga slipsar),  dels i berättelsen om Happy Cousins. Jag bestämmer mig snabbt för att utforma utställningskatalogen som det sista numret av Vargen, nummer 9. Det som aldrig kom ut. Framsidan ser ut som alla tidigare Vargen, men mannen med hatten har slutnaögon.

![213.jpg](https://pub-511c9170c3a84a38827fa0aaa81fbdc9.r2.dev/img/213.jpg)

I numret/katalogen går jag igenom Carstens och min resa, utformat på det sätt vi skapade Vargen: fragmentariskt, illustrativt, lekfullt, provokativt.

![214.png](https://pub-511c9170c3a84a38827fa0aaa81fbdc9.r2.dev/img/214.png)

Jag försöker berätta på det sätt vi försökte berätta.
::: indent
Utställningen har vernissage hösten 2009.
:::
