---
page:
  number: 28
anchor: p-028
permalink: false
tags: [biografiPage]
layout: biography
---
Privat har jag problem i mitt äktenskap. Mitt huvud är ockuperat av en alltmer glupande hunger efter bekräftelse. Balansen mellan familjen och världen utanför blir mer och mer ohållbar. Jag vet inte vad jag villåt, bara att jag villåt det. Påbekostnad av ganska mycket. Det mesta av min tid gåråt till att odla idéer, vansinniga hugskott, det mesta helt obegripligt för alla utom Carsten: jag vill framställa en jättestor palett av skinande svart plast med en enda lång svängd rispa tvärsöver, iänden av rispan ska det ligga en konståkningsskridsko. Den typen av idéer.
::: indent
Eva och jag separerar. Joakim bor kvar hos henne, själv dalar jag ner i en vegetativ grav under en period. Som vanligt använder jag språket som en snorkel, ett sätt att fåluft.
:::

::: poem
**detta fullständigt meningslösa**

***pat var vid utskrivningen***
***i förhållandevis god fysisk kondition***
***vikt normal***
***företedde inga tecken på svikt***

***diagnos:***
***asteniska tendenser av övergående art***
***bestående risk för kataplexi***
***tidvis maniskt besatt av preputium***
***bedöms som frisk***

***otr:***
***personalen på avd 4***
***mottog av pat en tom försluten glasburk som utskrivningsgåva***
***enligt pat innehöll burken***
***”ett skrik som förstenar”***

***personalen tackade***

***delegerad kontaktman under en övergångsperiod***
***om 8 veckor***

**allt pågår**
:::

::: part
:::
Åren som följer kan jag kalla *The Missing Years* (för att ta hjälp av John Prine). På ett privat plan. Jag blir en påtänd satellit som roterar sålångt bort från mitt emotionella inre som möjligt. Konstnärligt kreativt, kanske, men med en ständig resonans av sorg och ensamhet.
::: indent
Vänner, eller ” polare ” som uttrycketär, blir allt viktigare som ett slags berusade krockkuddar (flera av dom har dött bort, men dom finns iåminnelse). Alla har illustra smeknamn: *Haddock* och *Tjocka Mattan*, *Paletten*, *Ärtan* och *Kalle Maräng*, *Gräsätarn*, *Svampen* och *Skånska Lasse*.
:::

::: indent
Carsten kallas alltid för Carsten.
:::

::: indent
Själv kallas jag till och från för *Värta*, alluderande pågasverken i Värtahamnen. Jag råkar släppa en lövkoja i höjd med Hedvig Eleonora som hänger med längs Storgatan förbi Broddmans skivaffärända fram till korsningen Skeppargatan.
:::
