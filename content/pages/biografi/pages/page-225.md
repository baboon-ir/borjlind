---
page:
  number: 225
anchor: p-225
permalink: false
tags: [biografiPage]
layout: biography
---
::: indent
Ett *synops* beskriver kortfattat den tänkta historien från a tillö, på en eller två A4-sidor. Idén, helt enkelt.
:::

::: indent
Ett *treatment*är en utförligare beskrivning av historien, med tänkta karaktärer, miljöer och handlings för lopp. Omfånget ligger mellan 20 och 30 A4-sidor. Personligen brukar jag alltid krydda ett treatment med dialogfragment.
:::

::: indent
Ett *manus* skrivs ofta i flera versioner, förstaversion, andraversion osv. Det landar i ett *slutmanus*, som såsmåningom blir ett *inspelningsmanus*, där alla slutgiltiga korrigeringar har förts in.
:::

::: indent
Idag används iblandäven *outline*, som är ett mellanting mellan synopsis och treatment.
:::

::: indent
Ett ytterligare begrepp som har etablerat sig är *pitch, * ett ofog där du förväntas gör en muntlig presentation av din historia (för att folk inte orkar läsa, antar jag). Personligen har jag aldrig accepterat den formen.
:::

Jag börjar skriva. Under arbetets gång tar jag hjälp av Cilla för läsning och idébollande. Hon blir dessutom direkt involverad i utformningen av ” *Monstret* ” och ” *Öga för öga* ”.
::: indent
Den senare historien är förövrigt ett bra exempel på vår metod att kasta runt pjäserna en bit in i skrivandet. Mördaren var från början en man. Vad händer om det är en kvinna istället? Resultat: den första kvinnliga seriemördaren i det här sammanhanget.
:::

::: indent
Byta kön, ålder, ras och nationalitet ger ofta oanade effekter i en långt skriven berättelse (med datorns inträde blir det extremt mycket mer lättgörligt, dessutom). Ett tips: Det är alltid intressant att skriva en lång dialog mellan en kvinna och en man och sen skifta kön. Replikernas innebörd förändras, ofta till det bättre, blir mindre förutsägbara.
:::

::: indent
Metoden kan med fördelas applicerasäven påkända litterära verk. Byt ut Holden Caulfield i ” Catcher in the Rye ” mot Holly Caulfield, eller läs Siddhartha som historien om en ung flicka. Det ger en del spännande effekter.
:::

Samtidigt som jag skriver mina Beckmanus pågår ett febrilt arbete för att hitta en ny Martin Beck. Själv föreslår jag Sten Ljunggren, en person med exakt den tyngd och humanitära utstrålning som jag inbillar mig att Beck har. Det stöter påpatrull. Sten anses inte ” bankable ”. Valet faller istället påskådespelaren Peter Haber.
::: indent
Även karaktären Gunvald Larsson ska hittas. Jag tittar på ett antal provfilmer, med bland annat Thorsten Flink. När jag får se filmen med Mikael Persbrandt (en hårt arbetande skådis) känns valet självklart. Han får rollen.
:::

::: indent
Dock inte lättvindigt. TV4, som är sändande kanal, vill till varje pris ha skådespelaren Allan Svensson som Gunvald Larsson. Producenten Lars Blomgren håller emot. Det blir Persbrandt.
:::

::: indent
Både Haber och Persbrandt kommer att fungera utmärkt i Beck-serien.
:::

Under den korta period som Gösta och jag hinne r prata om den nya Beckserien känner vi att det vore kul om man kunde hitta en sidekick till Beck, en person som kunde ligga helt utanför det kriminella konceptet. Jag ko mmer att tänka på en granne till Cilla och mig på Bondegatan, en säregen fastighetsskötare som kunde ringa pådörren sent på kvällen endast iklädd shorts och breda hängslen och påståatt han måste inspektera skadedjur.
::: indent
Såföds idén om Grannen.
:::

::: indent
Jag skriver in karaktären i manuset och tycker att det fungerar bra, det bryter formen och skapar en komisk avlastning.
:::

::: indent
Det är det många som inte tycker, framför allt inte dom tunga tyska finansiärerna. Dom begriper inte ett dugg och kräver att Grannen tas bort ur manusen. Jag har vid det här laget en ganska tung position i hela processen och kan lugnt förklara att stryks Grannen såblir det inga manus.
:::

::: indent
Grannen behålls.
:::

::: indent
Över tid blir han omåttligt populär i Tyskland och visar vikten av att våga tro på det man vet fungerar.
:::
