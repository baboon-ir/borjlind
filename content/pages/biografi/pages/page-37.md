---
page:
  number: 37
anchor: p-037
permalink: false
tags: [biografiPage]
layout: biography
---
Tanken på ett skivomslag styr in oss på ett helt nytt projekt. Jag har träffat en amerikansk vietnamdesertör under en tjurfestival i Pamplona. Ken. Han har bosatt sig i London och börjat producera musik. Vi håller kontakt. Carsten och jag vill utnyttja den kontakten. Vi skapar en bildpoesibok i lp-format, jag skriver ett antal sånger som vi spelar in på en demotejp i ett garage. Sång, piano och bongas. Titeln pålp-boken är ” *Inuti varje ögonblick finns en stillhet* ” (ettåterbruk ur ” *Den andra våldsamma döden* ”) och består av 24 illustrerade berättelser och 24 sånger.
::: indent
Vi åker över till London med materialet. Ken ordnar en inspelningsstudio där demotejperna ska fålite bättre kostym. Jag sjunger in låtarna med engelska kompmusiker och får en utskällning av en kille som kallar sig T-Rex för att jag lägger hans gitarr påfel sätt mot ett bord.
:::

::: indent
– Aldrig halsen mot bordskanten!
:::

::: indent
Viktiga lärdomar.
:::

::: indent
Ken lämnar våra tejper och vår bok till det nystartade skivbolaget Apple. I väntan på deras reaktion fördriver vi tid i London.
:::

::: indent
Dimmig tid.
:::

::: indent
Minne från London: Vi går på Carnaby Street och inventerar det enorma utbudet av häftiga kläder. Allt riktat till den unga generationen. Färger och former är näst intill bedövande. Stockholm saknar fortfarande affärer på den här nivån. Jag köper en lång afghanpäls i brunt skinn, klädd med stripigt svart hår på insidan. Den luktar egendomligt (jag bär den senare i vår första kortfilm för tv, barnfilmen ” *Bobo* ”).
:::

::: indent
Carsten, som har en helt annan klädsmak, köper ingenting.
:::

Apple vill träffa oss.
::: indent
Dom håller till på Abbey Road.
:::

::: indent
Vi ses i ett trångt rum. En anemisk skivbolagsman med fett hår pratar med Ken. Bakom ett skrivbord i hörnet sitter gitarristen George Harrison. Carsten och jag hänger inte riktig med i samtalet, det handlar om våra demotejper. Harrison griper in och förklarar: Våra texter är för negativa och destruktiva.
:::

::: indent
– Folk knegar hela dan i industrier och gruvor och skit och när dom kommer hem och lyssnar på en platta vill dom inte höra hur eländigt alltingär, det vet dom redan.
:::

::: indent
Han har en punkt, men det är ingenting jag tar in.
:::

::: indent
Då.
:::

::: indent
Killarna gillar vårt material, vår idémed en lp-bok, våra låtar, men vill sätta in en engelsk författare och skriva om alla låttexterna. Mina texter. Jag är helt ointresserad av det.
:::

::: indent
I backspegeln kanske en onödig arrogans.
:::

::: indent
Vi söker istället upp grammofonbolaget CBS i London, presenterar lp-boken och får ett ekonomiskt hyfsat optionskontrakt påettår för att utarbeta materialet.
:::

::: indent
Vi fullföljer inte projektet.
:::

::: indent
LP-boken publiceras aldrig (jag använder senare idén bok/lp till min roman ” *Persona Non Grata* ” 1977).
:::

Det häråret, 1968, domineras av våldsamma proteströrelser över stora delar av västvärlden. Delvis politiskt betingade, delvis sprungna ur ett legitimt behov av att ifrågasätta och förändra det bestående. Här hemma försöker utbildningsministern Olof Palme förklara för ett antal studenter på Stockholms universitet vad den nya studieordningen UKAS innebär.
::: indent
– Det är inte ett sätt för staten att toppstyra högskolorna!
:::
