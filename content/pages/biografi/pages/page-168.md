---
page:
  number: 168
anchor: p-168
permalink: false
tags: [biografiPage]
layout: biography
---
::: indent
Den korte, kvicke Gösta och den långe, tunge Sten. Ett klassiskt motsatspar i film. Deras samarbete fungerar utmärkt, lyhört ledsagade av Arehn. Nyckeln ligger i deras känsla för humor, för undertext, deras timing.
:::

::: indent
Filmen beskrivs så här:
:::

**”Dödspolare är på flera plan ett experiment. Den produceras för en extremt låg budget, ca 1/3 av en normal långfilm. Den arbetar med ett miniteam, 25 dagars inspelning, få skådespelare och koncentrerade miljöer. I dagens filmklimat, med konstnärlig stagnation, ekonomisk kris och allmän produktionsångest är Dödspolare ett försök att visa på nya vägar.”**

Själv viker jag över till lättare brödmark igen och skriver ett entimmes underhållningsprogram till sångerskan Anna-Lotta Larsson (hon visar sig vara en fulländad komedienne). Det sänds i SVT och blir kanalens Montreauxbidrag. Själv får jag en nära och varm kontakt med Anna-Lotta -över tid kommer jag att skriva många sångtexter till henne (hon är fenomenal på att kula, en uråldrig vildsint lockropsteknik som kan fåupp vem som helst ur rullstolen).

Samtidigt har Carsten en separatutställning på Galleri Engström som han kallar ” *SHOWDOWN* ”. För en gångs skull skriver jag ingen text till hans katalog, istället väljer han ett citat av den franske symbolisten Marcel Schwob:

::: poem
**Av sin mor ärvde han driften**
**till revolution och lyx, skräcken**
**för döden, njutningens rysning**
**och hatet till kungar;**
**efter sin far hade han förkärleken**
**att bära krona, fåfängan att**
**härska och glädjen att skapa;**
**båda gav honom smak för natten,**
**för den lysande röda färgen och**
**för blod.**
:::

Klockan är förmiddag, vi har rivit ett antal tegelpannor påhuset, samlat dom i svarta plastsäckar och beställt en container. Jag lyfter säckarna, ganska tunga, vrider mig och kastar dom över kanten påcontainern. Det borde jag inte ha gjort. Smärtorna i ryggslutet kommer krypande kort efteråt. Jag tvingas ligga i kökssoffan med en pall under smalbenen för att dra ut ryggraden en aning och dämpa huggen.
::: indent
Ingen höjdarställning.
:::

::: indent
Det blir sjukhus och en läkare som snabbt konstaterar att det rör sig om ett akut diskbråck - ” gummikudden ” mellan tvåkotor har spruckit och runnit ut.
:::

::: indent
Omedelbar operation.
:::

Minne före operationen: Jag är mycket munter och talför påbåren i hissen upp till operationsrummet, livet känns lätt och upprymt. Sköterskan är vänligt leende. Hon är förmodligen van vid morfinstinna patienter.
