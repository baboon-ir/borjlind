---
page:
  number: 123
anchor: p-123
permalink: false
tags: [biografiPage]
layout: biography
---
::: indent
Tar en lätt joint i Pittsburg vid en vacker sjöoch får en hanterlig och välbehövligt skön flykt: Ett litet vitt hus med röd dörr, runt huset dansar en ring av halvmeterstora chips och en stor mun, plötsligt omformas huset till en jättelik vintunna, genom dörren störtar en stor svart fågel rakt in i tunnan med näbben och ur hålet strömmar en bred stråle vit chablis, jordkällarkall, ner i den dansande munnen.
:::

::: indent
Varför inte?
:::

::: indent
Efter samtalet med Tove i Pennsylvania: Sverige låter lika trist som vanligt. Aftonbladets Kulturmagasin ska läggas ner. Självklart, progressivitet och experiment har aldrig gått hand i hand med arbetarrörelsen.
:::

::: indent
Ingen hemlängtan på det planet.
:::

Närmar oss Big City.
::: indent
Blandskog, landsväg med samma låga, kraftiga järnräck som på svenska motorvägar, känns som att vara på väg till Rimbo fast det är New York. Fem timmar kvar, vägskyltarna har inga skotthål längre.
:::

::: indent
Åker genom Tuscarora Mountain, en jättelång kakelklädd tunnel.
:::

Fyra timmar från New York. Skumpar fram på en stålhäst, guppig väg, hitintills inte en enda trafikolycka eller spåren av en trafikolycka (jämfört med hur det var senast jagåkte genom Tyskland). 55 miles i timmen kanske är vettigt?
::: indent
Alla vi mött påbussen har talat om New York med avsmak.
:::

12-filig highway in till New Jersey Turnpike. Hårt schackparti pågång. Gigantiska industriområden, rör, elnät, skorstenar, rök. Stannar till i Newark, uppsluppen stämning i bussen, en av pundarna tror att han är i San Francisco.
::: indent
Tunnel under Hudsonfloden till Manhattan, kommer upp. Bilkö. Tutor. Stressade människor. Den välkända profilen höljd i dimma och avgaser. Empire, Chrysler, World Trade.
:::

::: indent
Vi är väldigt långt från den serena miljön vid Lost Lake i Black Ridge, från bävrar som skapar vattenmålningar i ytan.
:::

::: indent
Menändå.
:::

Äntligen ut ur Gråhunden för gott!
::: indent
Direkt till ett vattenhål: Oyster Bar. Slår oss ner, beställer två Jack Daniels, straight. Bjuds påutmärkta friterade köttbullar avägaren, smakar som salta raggmunkar ungefär. Dom hesa bourbondropparna sitter som stulna.
:::

::: indent
Jag går ut och ringer Robban Broberg. Inget svar. Bruno ringer Staffan Scheja. Inget svar.
:::

::: indent
Ingen brådska, vi sitter i en fin, gammal inrökt bar, baseball på tv-n, servitrisen runt 60, stencool, med glimten iögat. Bruno spiller ut drinken, får en ny gratis. Det känns somäventyr i luften. Barradion smeker ut ” Plaisir dAmour ”.
:::

::: indent
Bruno känner en kvinna i New York, Marianne. Ringer henne. Hon svarar och vi bestämmer att ses lite senare.
:::

::: indent
Vi har, som sagt, ingen som helst brådska. 320 mil i en stinkande kulvert har bytts mot en oas av lugn och värme.
:::

::: indent
Och Jack Daniels.
:::

