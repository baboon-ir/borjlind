---
page:
  number: 254
anchor: p-254
permalink: false
tags: [biografiPage]
layout: biography
---
![400.png](https://pub-511c9170c3a84a38827fa0aaa81fbdc9.r2.dev/img/400.png)

Vid det här laget, den här tidpunkten, har jag tvådöttrar, tvåsöner och fyra barnbarn. Jag tänker: Dom kommer att läsa det här (kanske). Hur mycket kommer dom att begripa av det jag harägnat mitt livåt? Inte i bemärkelsen förstå, men det bakomliggande? Hur mycket är beroende av bakgrunden, sammanhanget, tidskänslan? Hur ser det ut idag? Hur långt är det intellektuella och emotionella avståndet till då?
::: indent
Avantgarde?
:::

::: indent
Kan dom stava till det?
:::

::: indent
Satir?
:::

::: indent
Vet dom ens vad det är?
:::

::: indent
Under Vietnamkriget trädde vietnamesiska kvinnor in ett rakblad i ett gummirör som dom förde upp i vaginan. När dom våldtogs av amerikanska soldater klövs lemmen i tvådelar.
:::

::: indent
Vad vet dom om det?
:::

::: indent
Ingenting, men dom har egna vidrigheter att konfrontera.
:::

::: indent
Absolut.
:::

::: indent
Men hur blir det som var min upplevelse deras?
:::

::: indent
Och varför skulle den?
:::

::: indent
Jag vet inte.
:::

::: indent
Jag kan ta det utanför den familjära kretsen. När blir det privata allmängiltigt? När bli det provinsiella universellt? När blir det i mig det i dig? Författaren Björn Ranelid har sagt: ” *Att leva är att simma från stranden jag till stranden du i havet vi.* ” Fint uttryckt. Poeten Gunnar Ekelöf har uttryckt det så här:
:::

::: poem
**Hur nå gemenskap?**
**Fly den övre och yttre vägen:**
**Det som är boskap i andra är boskap**
**också i dig.**
**Gå den undre och inre vägen:**
**Det som är botten i dig är botten också i andra.**
**Svårt att vänja sig vid sig själv.**
**Svårt att vänja sig av med sig själv.**
:::

*”Svårt att vänja sig av med sig själv.”*
::: indent
Intrikat insikt.
:::

::: indent
Men det som fäster mest hos mig: *”Det som är boskap i andra är boskap också i dig”*.
:::

::: indent
Mörkrets hjärna igen.
:::

Arne Dahl.
