---
page:
  number: 29
anchor: p-029
permalink: false
tags: [biografiPage]
layout: biography
---
::: indent
Det fäster hos en del i bekantskapskretsen.
:::

::: indent
Jag bor precis ovanför Stureplan och spenderar mycket tid längs Orions bälte - KB, Prinsen och Sturehof. Långa kvällar, trånga bord, ett myller av wannabees uppblandade med anstrukna ” kulturpersonligheter ”. En lärorik tid. Periodvis lever jag påpopcorn och sardiner - popcorn är gratis tilltugg tillölen påkrogarna, sardinerna gör vi reklam för på den byråd är jag frilansar. Jag får ta såmånga burkar jag vill.
:::

::: indent
Samtidigt tränar jag mycket, mest löpning, springer Lidingöloppet och bygger upp en grundfysik som stöttar mig långt upp i högålder.
:::

::: indent
Det är också en tid för droger. Själv väjer jag för tunga medikament (av rädsla kanske), jag föredrar mjukare flykter. Kontakten med gräs och cannabis blir tämligen frekvent, periodvis, oftast kombinerat med musik.
:::

::: indent
Det är lätta fötter en tid.
:::

::: indent
Såpass lätta att jag hamnar i en polispiket och fraktas till en cell. Dock inte för innehav av glädjegräs utan för att ha gått i bredd mitt på en gata med ett par polare och sjungit en aning för högt och för falskt. Det klassas som *”förargelseväckande beteende”*.
:::

::: indent
En honnörsbeteckning i vissa kretsar.
:::

::: indent
Jag släpps ut på morgonen, får en kallelse till domstol långt senare, väljer att föra min egen talan och kan konstatera att ingen av dom tvåpoliser som kallats som vittnen kan identifiera mig med säkerhet.
:::

::: indent
Exit straffregistret.
:::

::: indent
Annat minne från dom lätta fötternas tid: En av mina bästa polare är konstnären Ove Enervald (*Paletten*), en väldigt begåvad tecknare och målare.
:::

![Myggjagare. Blyerts. OE.](https://pub-511c9170c3a84a38827fa0aaa81fbdc9.r2.dev/img/220.png)

Vi är båda singlar och roterar i nattlivet. En morgon vaknar jag med Oves huvud underligt intryckt i magen. Jag försöker röra mig, vrida mig. Det är mörkt och mycket trångt. Bakom mig ser jag en lucka, utanför luckan är det ljus. Jag vrider mig förbi Ove och kravlar mig ut genom luckan. I solen utanför står ett antal barn och flera vuxna och tittar på mig. Vi har hamnat i en lekpark i Gamla Stan på natten, krupit in i en liten koja och somnat. Föräldrarnas tysta minspel avslöjar att vi inte delar samma tillvaro.

![Grillfest på lördag?](https://pub-511c9170c3a84a38827fa0aaa81fbdc9.r2.dev/img/183.png)

På tal om trånga utrymmen: Jag har en släng av klaustrofobi. Riktigt trånga utrymmen är ingenting som lockar mig. I min och Cilla Börjlinds kriminalroman ” *Springfloden* ” försöker en av huvudkaraktärerna, Stilton, åla sig igenom en lång, minimal och helt svart berggång, halvvägs in fastnar han och kommer varken bakåt eller framåt. Det var en mardröm att skriva den scenen, svett och tryck i bröstet.
::: indent
Annanåterkommande mardröm: Jag befinner mig i ett helt kalt och fönsterlöst rum, fyrkantigt, låst metalldörr, gråstenväggar, plötsligt märker jag ur taket långsamt sänker sig, centimeter för centimeter. I vissa av drömmarna tar det en evighet innan det når sålågt att jag får börja huka mig. Så småningom ligger jag påknä, sen påmage, till slut känner jag taket börja trycka på ryggen och vaknar med ett mörkt vrål.
:::

::: indent
Hav och horisonterälskar jag.
:::

