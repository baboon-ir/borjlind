---
page:
  number: 7
anchor: p-007
permalink: false
tags: [biografiPage]
layout: biography
---
::: poem
### *Dikt om Svea*

**långt senare hukar sig kvinnan ner**
**och lyfter mig**

**hennes händer är försvunna**

**hon håller upp mig högt**
**till påseende**
**hennes huvud skymmer solen**

**plötsligt ropar hon till en rörelse i bakgrunden**

**” Så fin han är! ”**

**som om hon deltog**
:::

::: poem
### *Dikt om Otto*

**” Du gav mig en tidtabell? ”**

**ja**

**” Men jag vinkade aldrig? ”**

**nej**

**nu ler han mot mig, som om också han deltog**

**” Varför ljuger du? ”**

**för att fastna**
:::

Reflektion: Jag har inga som helst minnen av nån fysisk kontakt mellan mig och mina föräldrar. Den förekommer, naturligtvis, men finns inte lagrat i mitt medvetande (utom i en mycket specifik form, som jag återkommer till strax).
::: indent
Handlar det om kärlekslöshet?
:::

::: indent
Knappast. Snarare om två unga förälskade individer, djupt upptagna av att se varandra, inte det dom har avlat. Det som har behov.
:::

::: indent
Långt senare förstår jag deras oförmåga att innesluta, deras upplevelse av barnet som ett tillbehör. Hur deras instruktionsbok kan ha sett ut: ” Ska ha näring, tumskruvar och distans, hållas rent och artigt, inte få kilfunktion, delges värme vid behov. Generellt: inte kladdas med. ”
:::

::: indent
Samtidigt: Dom älskar min syster och mig, efter förmåga, dom gör förmodligen så gott dom kan.
:::

::: indent
Dom finns, men känns inte.
:::
