---
page:
  number: 202
anchor: p-202
permalink: false
tags: [biografiPage]
layout: biography
---
::: poem
**ur hans näsa hängde en ljusgrön sträng**
**han rundade kistan sist**

**på kyrktrappan flaxade han**
**fram och tillbaka**
**alla andra tittade bort**

**han kommer till spegelrummet ledd av en chaufför**
**han har gråtit i timmar nu**

**”Alla skrek hela tiden, och slog varann,**
**det var så mycket humor.”**

**han sitter i rocken och har ingen kvar**
**han vet inte var han är**
**hans tåg har passerat och handen är full av mynt**

**han ska måla en tavla i natt**

**”När jag bad om en telefon ville dom ha borgen.”**

**han ska välja en röd färg**
**först**
**han är mästare på akvarell**
**i det röda ska han lägga ett stråk av grått**
**och spänna ett skrik runt duken**

**”Det var jag som skar ner honom.”**

**han är mycket vänlig och utsatt**
**en förflugen hand ska slå sönder hans näsben**

**förr krympte han handskar**
**som tröst**
**nu gör det ont när han äter**

**”Jag har ett hål i magen, det rinner rakt igenom.”**

**han har fått en belöning av kungen**

**nu drömmer han om en biroll**
**en mycket liten insats**
**bara en roll som bekräftar att han faktiskt finns**

**”Gärna en komedi, jag älskar fars**
**jag minns en trebent hund**
**i Gdansk.”**

**hans vän försvann med hans kvinna en natt**
**nu bär han alltid en pensel på sig**
:::

Efter begravningen får jag en stor tavla av Amis. Det är Carstens sista målning, ettödsligt och gripande testamente:

![326.png](https://pub-511c9170c3a84a38827fa0aaa81fbdc9.r2.dev/img/326.png)

::: poem
**nyss gled han genom duken**
**med en mjuk skalpell i skrattet**

**lupus ultra**

**nu**
**har han reducerat oss till ramar**
**runt hans minne**
:::

Sågår Happy Cousins i graven med Carsten. Projektet som startade i efterdyningarna av vår mormors jordfästelse 1962 och pågick tills skissblocket föll ur hans hand.
::: indent
Men vi gjorde en del på vägen.
:::

::: indent
Tillsammans och var och en för sig. Och tillsammans med alla dom konstnärer och artister som vi försökte korsbefrukta genom våra olika projekt. I tryck, tv, musik, film, radio.
:::

::: indent
Multimediabegreppet faller ur tiden, alla rättar in sig i leden igen.
:::

::: indent
Är min tolkning.
:::

::: indent
Även Gateway går i graven, vårt privata multimediaprojektet, kvar finns bara jackan.
:::

::: indent
Ny tid nalkas.
:::

Funderingar runt Happy Cousins: Vad var det som brann mellan oss? Kusiner, förvisso, men det är ingen förklaring. Vi var väldigt olika som personer. Carsten var stram, avskalad, med en förfinad smak, alltid ytterst välklädd, med en märkbar distans till sin omgivning. Jag var turbulent, på alla plan.Ändåtriggade vi varandra, från olika håll. I botten låg naturligtvis det som är grunden i alla fungerande relationer: respekt. Jag för hans måleri, han för mitt skrivande.
::: indent
Menändå?
:::

::: indent
Vi höll påi över tre decennier, till och från, tätt intill varandra?
:::

::: indent
Jag har arbetat mycket tätt intill ett antal andra begåvade människor genomåren, men aldrig som med Carsten.
:::
