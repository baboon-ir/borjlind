---
page:
  number: 15
anchor: p-015
permalink: false
tags: [biografiPage]
layout: biography
---
::: indent
Minne från Lidingö2: Evas föräldrar har en tax som får valpar. En av valparna är svårt missbildad och måste avlivas. Jag erbjuder mig att dränka den i en hink. Jag sänker ner den varma rörliga kroppen i vattnet. Den sjunker inte. Jag är tvungen att trycka ner den mot botten med min stövel. Den rör sig länge under fotsulan, väldigt länge, den vill inte dö. Till slut stillnar den. Det är en mycket obehaglig upplevelse. Att döda en levande varelse som inte vill dö.
:::

::: indent
Minne från Lidingö3: Ett av sommarloven nattarbetar jag på Marabous chokladfabrik i Sundbyberg. Det är bra betalt och befolkat av märkliga individer. Alla rör sig i stora, halvt nersläckta salar, eller står framför svarta rullband där praliner och annat onyttigt passerar. Nästan inga pratar med varandra, som om ingen vill bryta tystnaden i byggnaden.
:::

::: indent
En man utgör ett undantag.
:::

::: indent
Han kallas ” Greven ”, förmodligen har han adlig härkomst. Mager, kanske runt femtio, med ett snällt och frånvarande uttryck i ansiktet. Varje matpaus (vi har tvåvarje natt), sätter han sig vid ett piano i denödsliga matsalen och börjar spela. Klassisk musik, ofta Vivaldi. Han är duktig, kanske har han ett förflutet som konsertpianist. Han sitter vid pianot hela matpausen, äter ingenting själv, försvinner in i musiken. Alla andra sitter böjda över sina tallrikar i halvmörkret, lyssnar påklangerna som studsar mellan väggarna, sneglar dåoch dåpå” Greven ”. När pausen är slut reser sig alla utom ” Greven ”. Han sitter kvar ett par minuter för sig själv, utan att spela, låter blicken glida runt i den stora salen som om han letade efter dom försvunna tonerna.
:::

::: indent
En natt vill jag veta mer. Jag ställer mig vid pianot i slutet av matpausen, väntar tills ” Greven ” har spelat klart och försöker inleda en konversation. Eller jag säger helt enkelt:
:::

::: indent
– Vad vackert du spelar.
:::

::: indent
– Tack.
:::

::: indent
Där det tar stopp. Tills jag säger:
:::

::: indent
– Har du jobbat här länge?
:::

::: indent
– Ja.
:::

::: indent
” Greven ” tittar hela tiden ner på sina smala händer. Jag känner att han är obekväm, eller jag tror det. Så jag säger:
:::

::: indent
– Jag ska bli författare.
:::

::: indent
Då, äntligen, tittar han upp på mig. Det är första gången jag ser hansögon pånära håll. Blå, med lite gulnadeögonvitor, inramade av ett par vackra mörkaögonbryn.
:::

::: indent
– Varför det? säger han, vänligt och med tunn röst.
:::

::: indent
– För att jag ... jag vet inte, det är det jag vill. Skriva.
:::

::: indent
Plötsligt flyttar sig ” Greven ” ett par decimeter påpianobänken, lämnar plats, som om han vill att jag ska sätta mig intill. Jag vrider mig runt, ser att salen är tom, det är bara han och jag där. Jag sätter mig. ” Greven ” lägger händerna påklaviaturen, mycket försiktigt, utan att trycka ner några tangenter.
:::

::: indent
– Min mor begravdes med en bok mellan händerna, säger han.
:::

::: indent
Tyst, men fullt hörbart. Jag avvaktar ... tills jag säger:
:::

::: indent
– Bibeln?
:::

::: indent
– Nej. Det var en bok hon hade köpt i Leipzig när hon var olycklig. ” The Monk ” hette den, jag varåttaår då.
:::

::: indent
– När hon köpte boken?
:::

::: indent
– Nej, när hon låg i kistan med den.
:::

::: indent
Han andas rytmiskt genom näsan, jag får en känsla av att han bemödar sig att inte bli emotionell.
:::

::: indent
– Har du läst den? frågar jag. Boken?
:::
