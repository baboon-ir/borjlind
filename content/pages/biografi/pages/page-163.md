---
page:
  number: 163
anchor: p-163
permalink: false
tags: [biografiPage]
layout: biography
---
Såhar Carsten en ny utställning på Galleri Engström. Den heter ” *Nofretete* ”. Galleriet drivs av Göran Engström, en ljuvlig människa, en renässanspilot medäkta smak för det gränslösa, det tidlösa och det nya. Han är den förste som visar David Hockney i Sverige, på70-talet. Carsten trivs med honom.

![197.png](https://pub-511c9170c3a84a38827fa0aaa81fbdc9.r2.dev/img/197.png)

Jag bidrar med en kort text till katalogen: ” *When future became history* ”:

**”Han vet att Ni ser. Även den här gången. Han försöker fatta sig kort. Tiden är utmätt. Han ger Er några snabba stänk från den skönhet som är hans. Han vet vad Ni längtar efter, innerst inne. Han lever ensam, genomborrad av ett löfte, i skuggan av det ljus dom blinda kallar klarsyn. Han leker med Er, som alltid. I hans mörka hjärnskål vaggar minnet av en trasig tystnad.**

**Han har testat några gränser i sitt liv. Han har känt sig för i utkanterna, anat var bumerangen vänder. Han har svalt tegelstenar för att måla ett enda ansikte. Han har gömt sig i stål för att binda elden. Nu har säden från Ert samhälle torkat på hans knäskålar och han har bestämt sig.**

**     Innanför hans skönhet finns ingenting. Ingenting Ni kan ta ifrån honom, ingenting Ni kan lägga till. Han doppade sina visioner i Er förgiftade mull, tills han lärde sig Allt om ett liv i lera. Han utmanade löftet på duell, stacks ner av frestelsen och fick en klinga hat genom magsäcken. Nu har han rest sig, full av kärlek.**

**     Nu kan Ni spetsa fåglar på taggtråd och mala tinningar till benmjöl och han ska småle. Han har vänt på visitkortet. Igen. Ingenting existerar mellan honom och hans avtryck. Inte ens damm eller darrande löv. Han har gett Er ett öga, det är allt. Nu kan Ni släppa honom ur sikte. Han bär stoftet av Er staty i en kula runt bålen. Ni bär ingenting.”**

Ett par nyhetsartiklar fångar min uppmärksamhet. Dom handlar om hur vackra kvinnor frånöstländer kontaktar svenska tjänstemän påmellannivåoch förleder dom att börjaägna sigåt industrispionage. Via erotiskt umgänge. Kontakterna tas på olika mässor runt om i Europa.
::: indent
Upplägget kittlar mig. Jag får en idétill en filmhistoria som jag döper till ” *Fallet Landell* ”. Den handlar om den okomplicerade systemutvecklaren Johan Landell. Han besöker datamässan ” Analytics ” i Munchen och fascineras av en dator som används vid balettakademin i Chicago för att mäta ballerinornas stressnivå. PåTrelleborgsfärjan hem kontaktas han av Anna, en attraktiv kvinna med lätt brytning. Hon presenterar sig som italiensk kulturjournalist på väg till Sverige för ett reportage. Erotisk laddning uppstår.
:::

::: indent
Summa summarum: Det slutar inte bra för Landell. Han förförs, luras till spionage och mister fotfästet totalt. Till slut lägger han tvåstora dunkar bensin i bakluckan och kör rakt in i en bergvägg.
:::

::: indent
Produktionsbolaget Omega Film tänder på mitt treatment och jag skriver ett färdigt manus.
:::

::: indent
Det är fortfarande oinspelat (och totalt inaktuellt).
:::

::: indent
Plums igen.
:::

