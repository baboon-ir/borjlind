---
page:
  number: 42
anchor: p-042
permalink: false
tags: [biografiPage]
layout: biography
---
::: indent
Han, jag, Ove och *Kalle Maräng* ger oss iväg från Löka hamn på Möja. Humöret sprudlar. Solen skiner. Vi har rustat med mat och whisky. *”Hybris II”* klyver det lugna vattnet upp mot Söderarm, sista utposten motÅlands hav. Där, strax innan vi når fram, slår vädret om avsevärt, solen försvinner, lätt regn faller, vinden tilltar. Vi måste fatta ett beslut: vända, ankra upp eller fortsätta.
:::

::: indent
Vi fortsätter.
:::

::: indent
Ett inte helt nyktert och mycket ogenomtänkt beslut.Ålands hav är ett stort hav, på en skala. Vår båt gör som bäst 7-8 knop.Är det bleke tar det ca tre timmar att ta sig över i den farten (det är drygt 20 distansminuter tillÅland). I det mullrande väder vi har framför oss kommer det att ta betydligt längre tid.
:::

::: indent
Om vi kommer fram.
:::

::: indent
Vi stävar ut på öppet hav med kurs mot Mariehamn. Fortfarande är vi skojfriska. Grabbar. Nuär det vi mot elementen!
:::

::: indent
Men.
:::

::: indent
Rätt snabbt slår sig dom långa, tunga dyningarna på*Kalle Marängs* mage. Han spyr över relingen och kryper ner i ruffen. Vi andra tre stävar på, stärkta av whisky, men kaxigheten har försvunnit, vi blir mindre och mindre talföra, det skojfriska sjunker undan. Efter nån timme blåser det upp rejält, regnetökar och mörkret faller snabbt. Svart hav är det enda vi ser, böljande dyningar och småkrumma vågor med vitt skum på. Vi bestämmer att en av oss ska ta rodret, dom andra tvåkrypa ner, undan regnet och blåsten. För att bytas av efter hand.
:::

::: indent
Jag tar första passet.
:::

::: indent
Jag utrustas med en extra täckjacka och surras fast i sittbrunnen med ett tjockt rep runt midjan, i händelse det skulle slåin nån kraftig våg. Precis intill mig sitter gyron, det är den jag navigerar efter. Jag vet vilken riktning vi ska.
:::

::: indent
Såsitter jag där. Ensam i den vackra sittbrunnen, mahogny, kopparbeslag, på insidan av skrovet har Benke fäst en konstgjord träarm med en lina till, han är trött på alla som ska vinka så fort man möts i en farled, dådrar han i linan så åker armen upp.
:::

::: indent
Det är ingen risk att jag behöver använda armen i nuläget.
:::

::: indent
Jag är fullt fokuserad påvågorna, det jag ser av dom i natten, av rörelserna under skrovet, manövrerandet, glidandet, jag upplever efter ett tag att jag ” blir ett med havet ”.
:::

::: indent
På riktigt.
:::

::: indent
Första timmen går över i tredje timmen. Regnet piskar i ansiktet, skummet slår in i sittbrunnen, vinden är råkall. Dåoch då öppnas luckan ner till ruffen, Benke eller Ove sträcker upp en flaska och frågar om jag vill bli avbytt. Det vill jag inte. Tvärtom. Jag har hamnat i ett slags trance, bortom all rädsla eller kyla, utanför mig själv, jag njuter när jag ser nästa väldiga dyning närma sig, jag vill upp på den, högst upp, och forsa ner på andra sidan. Jag är odödlig.
:::

::: indent
Och ensam.
:::

::: indent
Ett tag försöker jag komma påtextraderna till Taubes *”Briggen Blue Bird”*, raderna om killen som gick under med vraket, Karl Stranne, han som var surrad vid rodret. Jag minns dom inte.
:::

::: indent
Tiden och timmarna går, jag sitter fastgjuten i beckmörkret med stelfrusna händer och stirrar pågyron, rätt kurs, rätt kurs.
:::

::: indent
Plötsligt ser jag blinkande ljus. En fyr? Det måste vara en fyr! Börjar vi närma oss?
:::

::: indent
Det gör vi!
:::

::: indent
Nuär det bara att navigera efter det gröna ljuset, så är det lugnt.
:::
