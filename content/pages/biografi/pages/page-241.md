---
page:
  number: 241
anchor: p-241
permalink: false
tags: [biografiPage]
layout: biography
---
**Han tyckte om att bygga en kupa av snö och tända eld i kupan. Han tyckte om förväntan i det nalkande mörkret utanför och i barnens ögon. Han tyckte om att för en afton umgås med närrelaterade människor, i en varm förströdd gemenskap, när det utanför blev utanför och det innanför blev dåsig ro. Han tyckte om när det var över. **

**     Då brukade han lämna huset, i ottan, när alla andra sov, och gå den långa vägen ner till sjön. Där tog han sig ut till den bortre udden, dit ingen brukade gå****. Där ställde han sig vid uddens kant, i gryningens starka motljus och började skrika. Han skrek hårt och länge, ofta tills det värkte i bröstet, och så gick han hem. **

**     I alla år, tills i år. **

 **I år gick han ner till udden och ut på den, som han alltid brukade, och började skrika, tills han märkte att han inte var ensam. Han märkte att det fanns något strax intill och han slutade tvärt att skrika. När han vände sig om stod en flicka inne bland träden, bara några meter bort. Hon var liten och mager och utan skor och han tänkte: hur? Hur har hon orkat ända ut hit, ända ut till uddens kant? **

**     Men det hade hon och hon tittade tyst på hans stora kropp.**

**     - Varför skriker du?**

**     Han såg att hon frös och att ögonen skvallrade om allt det andra. Han sjönk ner på en stubbe och sträckte ut sin hand. Flickan tittade på honom och rörde sig inte.**

**     - Varför stod du där och bara skrek?**

**     Han kunde inte svara på det. Han höll handen utsträckt tills hon tog den. Tillsammans återvände dom från udden och gick den långa vägen till villaområdet. När dom passerade hans tysta och sovande hus nickade flickan på huvudet.**

**     - Vem bor där?**

**     Han tittade till, en kort sekund.**

**     - Det vet jag inte.**

**     Och fortsatte, hand i hand med flickan, ut i allt det andra.”**

Det häråret, 2002, blir det några tunga nerslag påtangentbordet. En kriminalserie som heter ” *Graven* ”, en tv-serie på en Mankellbok som heter ” *Danslärarens återkomst* ” och ett genuint hjärteprojekt igen: historien om greve Axel von Fersen.
::: indent
Och en kort promenad påkinesiska muren.
:::

::: indent
Det blir ocksåytterligare ett härligt barnbarn. Den här gången är det min dotter Sari som får sitt första barn, Mira, med sin man Alexander.
:::

::: indent
Farfar haräven blivit morfar (vad mer kan man begära, farmor och mormor lär man väl aldrig bli).
:::

::: indent
Men året inleds med ett förord till en samlingsutgåva av Bruno KÖijer i Litauen. Jag skriver det i form av ett brev till Bruno:
:::

**”Molini di Triora**

**Ligurien**

**torsdag 13 juni 2002**

**Käre Bruno,**

**vi har skrivit några brev till varandra, till och från genom årens lopp, från olika hålrum i hjärnan. Här kommer ett från mig till dig. Det handlar om det vi diskuterade på en kyrkogård i Boulder: konsten att hålla sig ren, och utanför, att aldrig stympas av delaktighet ... och att våga gå så djupt in i påfrestelsen att illusionen av en befrielse kan ta gestalt.**

**     För mig har du lyckats med det.**
