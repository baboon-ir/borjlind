---
page:
  number: 161
anchor: p-161
permalink: false
tags: [biografiPage]
layout: biography
---
::: indent
– Lite strålning ska en karl tåla.
:::

SVT kontaktar mig och vill att jag skriver en text som ska framföras på årets Guldbaggegala.Återigen ett tillfälle att nålite längre ut. Jag skriver ett ” kungörande ” från Svenska Filminstitutet:

**”Filminstitutet har just lyckats övertala ingen mindre än Ingmar Bergman att göra ytterligare en långfilm - en dramadokumentär om Nya Testamentet i modern tappning. **

**     Rollen som Jesus anses vikt för Lasse Åberg och Bergman har krävt att få Åsa Bodén som Heliga Maria och Harry Schein som Josef.**

**     Ullsten, Fälldin och Adelsohn spelar dom tre vise männen, med Jan-Erik Wikström som åsna. Statsminister Olof Palme har tackat ja till rollen som Moses under förutsättning att Sten Andersson får singla ut dom tio budorden från Kaknästornet.**

**     E4 döps tillfälligt om till Via Dolorosa och Golgata placeras på Arlanda, där Barkaby flygflottilj har lovat att formera ett kors av Viggenplan på himlen under själva korsfästelsen. Jesus flankeras på korset av dom två rövarna Pehr Gyllenhammar och Anders Wall ... osv ...”**

Texten stoppas av tv-ledningen, men trycks senare i tidningen Arbetaren.

Mot slutet av det häråret gör Sergeant Honolulu Double Fucking Five sitt sista framträdande, på Mosebacke Etablissemang. Fullsatt, stökigt och roligt - en musikalisk lustifikation går i graven.
::: indent
R.I.P.
:::

::: indent
En förkortning som jag egentligen tycker är fruktansvärt banal, en ansiktskräm för nätlöss. Men okej, som en gest till det förflutna.
:::

::: indent
Strax innan skriver jag en krogshow till Lars Amble. Showen bär hans eget namn och sätts upp på Bacchi Wapen i Gamla Stan. Jag har arbetat med Amble ett antal gånger, i radio- och revysammanhang. Han har en utomordentlig diktion och väjer aldrig för provocerande material. Dessutom är han snabb och rörlig i vindsvåningen och ofta lätt påfoten.
:::

::: indent
Vi har roligt ihop.
:::

::: indent
Han har också en trevlig fru som har sju småhundar.
:::

Fotnot: Det häråret, 1982, bildar jag ett bolag. Deadline HB. Det existerar fortfarande, nu som Deadline AB. Namnet förpliktigar.
::: indent
(Tveksam information.)
:::

Vissa dagar sitter jag stilla vid mitt spröjsade fönster och tittar ut påingenting, eller det som är ingenting när man inte har kontakt med omvärlden. Jag kunde ha sett gröna träd och ett staket och ett rullandeäpple på marken, men jag ser ingenting.
::: indent
Jag är inte där.
:::

::: indent
Andra dagar ligger jag raklång på golvet och lyssnar påingenting, i stereo: jag försöker höra tystnaden. Det är svårt, ljud ger inte upp sålätt, det tar tid. Så småningom tar det inre brusetöver, ett avlägset rymdepos anas, djupt inne i hjärnan. Ligger jag tillräckligt länge kan jag urskilja slingor därinne, stråk av ljusår som drar förbi, ibland mörka mystiska ljud, som från okända oceanbottnar.
:::

::: indent
Det är spännande.
:::

::: indent
Men dom flesta dagar både ser och hör jag väldigt tydligt. Det är dom dagarna jag skriver.
:::
