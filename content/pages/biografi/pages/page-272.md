---
page:
  number: 272
anchor: p-272
permalink: false
tags: [biografiPage]
layout: biography
---
Ibland, nakna gryningar när hjärnan är genomspolad av friskt syre, blir jag sugen påsatirformen igen. Den riktiga, råa, den som inte väjer. Den som nästan inte finns idag.
::: indent
Varför?
:::

::: indent
Det finns ju en uppsjöav personangrepp som ligger oskrivna, en skrämmande mängd perverterade företeelser, men ingen tar sig an dom? Det är som om tiden har sänkt enängslig filt av konformitet över allt som produceras.
:::

::: indent
Grotesco?
:::

::: indent
Kanske, dom försökeråtminstone lyfta en aning påtaket, begåvat och lätt anarkistiskt.
:::

::: indent
Magnus Betnér?
:::

::: indent
Han är modig.
:::

::: indent
Men utöver det? Vågar vi inte uppröra längre? På riktigt? Har den digitala undervegetationens dreglande sekatörer klippt ner oss till harmlösa underhållare? Till stumma trygghetsnarkomaner?
:::

![297.png](https://pub-511c9170c3a84a38827fa0aaa81fbdc9.r2.dev/img/297.png)

Var finns vreden?
::: indent
Hos Greta Thunberg, kanske: *”How dare you!”*
:::

::: indent
Inte satir, men genuin och lysande vrede. Upprördhet. Varför finns den bara hos en sextonårig miljöaktivist? Varför rinner den inte in hos människor som borde ha förmågan att gestalta alla vidrigheter vi utsätts för? Människor med tungor. Språk. Medialt utrymme.
:::

::: indent
Jag vet, det finns dom som försöker, det finns dom som står upp för marginaliserade eller förnedrade grupper, dom som gör sig till tolk för utsatta.
:::

::: indent
Bra.
:::

::: indent
Men det finns ingen, eller nästan ingen, som använder sig av satiren som vapen. På riktigt. Som vågar piska det motbjudande, tvinga ut trollen i ljuset. Med språkets och skrattets hjälp.
:::

::: indent
Det finns ingenting som maktmänniskor hatar merän skrattet, förlöjligandet av deras egen uppblåsthet, det finns ingenting dom fruktar merän att förminskas, att bli ett avklätt beläte.
:::

::: indent
Såhar det alltid varit.
:::

::: indent
Och det kan satirenåstadkomma.
:::

 Den riktiga satiren.
::: indent
Tänker jag, vissa gryningar när jag tror att jag är den jag var ... eller kanske den jag tänker bli?
:::

::: indent
Igen?
:::

::: indent
Vem vet.
:::

::: indent
Jag kanske skriver en liten fabel, helt enkelt: *”Hycklarnas Afton - sagan om hur Vindflöjeln och den lilla Hackspetten träffade herr Kackerlacka.”*
:::

Den kunde börja så här:

***”Vindflöjeln och den lilla Hackspetten satt på taknocken och tittade ut över nejden. Det började skymma och båda var lite missnöjda. ***

***     - Varför får vi inte sitta på det högsta huset? undrade den lilla Hackspetten. ***

***     - För att vi bara är du och jag.***

***     - Men jag vill sitta där?***

***     - Jag med, men vad ska vi göra? Det är ju som det är. ***

***     - Men kan vi inte ...***

***     - Tjafsa inte nu! ***
