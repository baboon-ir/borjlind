---
page:
  number: 180
anchor: p-180
permalink: false
tags: [biografiPage]
layout: biography
---
---

I omvärlden, den stora världen, utanför Gustav Adolf Ekdahls värld, händer remarkabla saker. Kinesiska studenter protesterar på Himmelska Fridens Torg mot den maktfullkomliga kommunistregimen. Dom kräver yttrandefrihet och demokrati. Ledarna Deng Xiaoping och Li Peng kallar in trupper med det cyniska namnet ” Folkets Befrielsearmé”. Med hjälp av tunga pansarvagnar krossar dom protesterna och kör hänsynslöst ihjäl ett antal obeväpnade ungdomar på torget. Flera hundra, kanske tusentals, studenter dör.
::: indent
Kommunistregimen består.
:::

::: indent
I Tyskland går det bättre för frihetskämparna. Där lyckas manäntligen riva Berlinmuren utan större blodspillan. En symbolhandling som får hela ” järnridån ” att krackelera och över tid leder till ettåter för enat Tyskland.
:::

::: indent
Tragedier och triumfer.
:::

::: indent
Allt ska samsas i samma värld.
:::

Här hemma har Carsten en utställning på Sveavägen tillsammans med tre outsiders i konstvärlden: Curre Hillfon, Kjartan Slettermark (den rosa pudelmannen) och Leif Tjerned. Dom kallar utställningen för ” *Cadavre Exquis* - *Utsökta kroppar* ”, inspirerade av surrealisternas lek med ” vikgubbar ”.

![204.png](https://pub-511c9170c3a84a38827fa0aaa81fbdc9.r2.dev/img/204.png)

Jag skriver en text till deras katalog:

**”En smutsig hammare, en spräckt fjäril ... vad som helst: våra kroppar är våra, vårt ansikte är vårt. Vår röst har slunkit omvägar över våldets glaciärer och hittat tillbaka till vår mun: vi är i ordet, som är uttrycket. Vi vet vad vi talar om. Vår bild är vi. Det i oss som växer i alla: det hårda språkets hopp, den förtvivlade kyssen. Odaldjuret, skallat ner i den förstföddes skål. Vi vet varför.**

**Vi bröt oss in i samtiden för att bekräfta det obefintliga. Ormar i frack cirklade runt vår krater, saxen klippte i bakgrunden, det låg femton stillbilder av människor vid våra fötter: Vi älskar er, viskade dom. Mannen i bakgrunden nådde knappt ner till sina händer, han var sjuk, kvinnan till vänster höll en otäck flaska i sin hand, hon hade bråttom. Det var dag och natt, spelet pågick oavbrutet och vi frågade oss: hur länge orkar vi leta efter nåt som aldrig har försvunnit? **

**     Så länge det behövs. **

**     Så vi lärde oss att se det alla andra blundar för, det djupt förrådda. Vi lärde oss leva, inte överleva. Älska, i kraft av oändlig utsatthet: vi lärde oss tassa på tundror av övergiven innerlighet. Långt därute, där sårbarheten är den enda trygghet som finns. Nu står vi hudlösa inför trevande generationer och berättar hur ärren kom till; hur sanningen ser ut när ingenting annat återstår. Utom det som tigger om tystnad. Det normala, uppfött på grisfett och cement. Det som ingenting äger, utom skuggan av en växande skam. Nu står vi med nakna ådror och berättar historien om mannen som bränns på bål: två gånger försöker han stoppa sin egen aska i munnen för att påskynda sin död. Det är mycket vackert. Den tredje gången avstår han. Vad gör han då****? Något mycket värre. Han ler.**

**     Det är så det ser ut”**

