---
page:
  number: 157
anchor: p-157
permalink: false
tags: [biografiPage]
layout: biography
---
Tidig morgon på ön. Jag vaknar i en hängmatta i trädgården, gryningsljuset har väckt mig. Jag lämnar tomten och går längs enödslig, smal grusväg, bara för att gå. Efter en stund når jag fram till en stor hage. I hagen finns en ensam häst, långt borta vid ett trästaket. Jag stannar. Hästen ser mig. Daggen gnistrar mellan oss, svag solrök stiger över gräset. Jag vet inte hur länge jag står där innan hästen rör sig. Långsamt, mot mig. Några måsar skriker i fjärran. Jag avvaktar. När hästen är nästan framme stannar den. Jag sträcker in en hand över staketet. Hästen tar ett par steg fram. Jag rör försiktigt handen längs det bruna huvudet, den vänstra kinden, känner värmen som går in i handen. En fysisk beröring med ett stort varmblodigt djur. Jag vet inte hur länge vi står där, tysta, jag smekande och hästen stilla, jag vet fram för allt inte vad hästen upplever.
::: indent
När jag går tillbaka börjar det regna.
:::

::: indent
Och jag minns:
:::

::: poem
**rälsen har dolda lockrop**

**först målar hon huset i vackert stämda färger**
**och föder två barn**

**hon samlar på allt som ingen äger**

**sen**
**kliver hon ut framför pendeltåget**

**än idag**
:::

Samtidigt har Carsten en utställning på Galleri Engström i Stockholm: ” *333/207”**. *

![194.png](https://pub-511c9170c3a84a38827fa0aaa81fbdc9.r2.dev/img/194.png)

Jag skriver en text till katalogen som handlar om Carstens och min privata resa (såh är långt):

**”Vad hade vi med oss? Inte mycket ... en skalpell i handen och ett flyglarm på tungan. Du hade dina svarta spindlar, jag hade mitt spräckta timglas ... ditt hjärta var en slagruta, min hjärna var ett rött segel. Vi korsade våra gatlopp, skar blod mot blod och klöv ridån. Ville vi dansa? Kanske ... men det fanns ingen musik. Ville vi bygga ett monument? Knappast ... snarare gå på lina åt två håll samtidigt, att verkligen sväva mellan liv och död.**
