---
page:
  number: 275
anchor: p-275
permalink: false
tags: [biografiPage]
layout: biography
---
::: indent
Vadär det jag har projicerat påmina föräldrar? Har det handlat om helt andra saker? Men var skulle svärtan i mina barndomstexter komma ifrån då? Har jag bara letat efter ett sår för att fåutlopp för min frustration? Och föräldrarna blev såret för att dom låg närmast till hands? Tog jag derasörfilar som intäkt för ett mörker som bara fanns i  mig själv? Barnet som martyr?
:::

::: indent
Jag vet inte.
:::

::: indent
Kanske skriver jag en roman om det, familjeuppgörelser ligger ju i tiden ... *”Koprofagens ystra dans”*.
:::

Sitter i halvdunkel och funderar (utan munskydd): När blir det förflutna viktigareän framtiden? När börjar man titta bakåt istället för framåt? Närövergår ” *Dont look back* ” till ” *Look back in anger* ”? Dylan till Osborne?
::: indent
Förmodligen handlar det om den utmätta tiden: ju mindre man har att se fram emot, desto mer ser man bakåt.
:::

::: indent
Där har det juändåhänt en del.
:::

::: indent
Ändåmessade jag till minäldste son nyss: Framtiden tillhör dom som erövrar den!
:::

::: indent
Funderar också på mitt eget splittrade skrivande. Jag har alltid beundrat konstnärer som håller ihop sitt uttryck, rakt igenom, fokuserar på en form och utvecklar den, år ut och år in (Giacometti är ett extremt exempel). Mitt eget skapande har varit ett riktningslöst lapptäcke, en störtflod av allt mellan himmel och jord. Berikande i många avseenden, men undflyende.
:::

::: indent
Inte mycket att göraåt nu.
:::

::: indent
Det får bli nästa gång.
:::

::: indent
Snart är jag igenom det jag skulle genomföra. Slutet påhistorien, som Guillou kallar det. Nu i efterläsningen inser jag att oändligt många människor jag har mött inte ingår i berättelsen, inte nämns, förblir osynliggjorda (i just min historia). För detta ber jag om ursäkt, det är inte nonchalans eller ointresse, inte ens glömska. Eller the survival of the fittest. Jag har följt mina fotspår och noterat dom som har tangerat stigen (en del kantareller missar man för att blicken är vändåt fel håll).
:::

I sista minuten: Just när jag skriver detta får jag ett brev med en tidning i, det är *”Situation Stockholm”* som fyller 25år och vill tacka olika människor som medverkat.

![302.png](https://pub-511c9170c3a84a38827fa0aaa81fbdc9.r2.dev/img/302.png)

Jag konstaterar att epitetet *”hänsynslös häcklare”* fortfarande hängde med 1999 och att jag log. I intervjun säger jag:

*”Jag tillhörde aldrig nån ”vänster”** på sextio- och sjuttiotalet, utan försökte stå utanför allt det där. Men eftersom riktningen i det jag skrev hela tiden var nerifrån och upp så är det, om man ska tala i termer om perspektiv på en vänster-högerskala, klart att jag har solidariserat mig med och haft samma inställning som vänsterrörelsen i rätt många avseenden. Men jag har hela tiden värjt mig för det här flocktänkandet. Jag har en väldigt individualistisk inställning som knappast går att bygga ett samhälle på**, men som nånstans är rätt bra att ha som konstnär, betraktare eller beskrivare av nånting.”*

Det gäller fortfarande.

