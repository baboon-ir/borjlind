---
title: Minnen
layout: minnen.njk
permalink: /minnen/
description: en sorgsen malström av minnen
---

<div id="kusinen"></div>

## 1.<br> kusinen

***som en akt av längtan***

<div class="stars">***</div>

ingenting återföds

det är detta vi har att sila<br> 
långsamt<br> 
mellan händer som sörjt sig vackra

<div class="stars">***</div>

det är märkligt hur tätt vi står

sju dagar<br> 
år ut och år in<br> 
och ingen av oss når fram

tiden går

spår av metastaser<br> 
under hatten<br> 
bruna slingor på hans panna

”Skål.”

han har en lugn blick och en vacker scarfs<br> 
han sitter med ryggen mot hemmet<br> 


två personer försöker ringa in hans verksamhet<br> 
ögat glider ut och in<br> 
ingen märker när det släcks<br> 

”Truth kills everybody.”

han ljuger och ler, han är alltigenom sann<br> 
för att skona oss

när han reser sig kan han skratta<br> 
och gråta<br> 
hans händer går aldrig att knäppa ihop

<div class="stars">***</div>

kvinnan går vid kanten av en mycket lång sorg

hon anar<br> 
först av alla, hon tiger längst

vi väjer<br> 
mer av artighet än oro

kvinnans ögon sörjer<br> 
långt senare<br> 
i en spegel av morfin.

<div class="stars">***</div>

det är klart

uttrycket i sig går aldrig att förvanska

det han ser i sitt ansikte<br> 
är oåterkalleligt<br> 
det som vandrar från världen utan sorg eller saknad

det är klart

allt annat är plagiat<br> 
eller gårdagens hänförelse

det är klart

och han kan kalla det skönhet<br> 
brist<br> 
eller oförmågan att anförtro sig

vad som helst<br> 
det spelar ingen roll

längre

timmarna på golvet<br> 
när han blandar blått ljus med förtrollade kemikalier<br> 
och förser sin fantasi med makalösa mirakler

lakanet<br> 
som han spänner över den sjuka buken

”För att slippa delta i också detta.”

det spelar ingen roll<br> 
längre<br> 
varken nu eller framgent<br> 
hur hästarna i gränden stannar till vid hans port<br> 
för att lämna en låda obotlighet

det är klart

det är klart

<div class="stars">***</div>

mannen är på besök i tegelhuset<br> 
för gott

vi går i världen<br> 
utanför<br> 
som om den angick oss

mellan livet och döden<br> 
lär vi oss<br> 
finns en mycket speciell korridor

en utmätt sträcka<br> 
med ett torrt och gåtfullt namn

besökstid

<div class="stars">***</div>

fönstret är tomt

så passerar en kvinna i blå rock<br> 
så<br> 
är fönstret borta

mannen tänds och släcks

<div class="stars">***</div>

döden glider genom bäckenet som en stråle utan ljus<br> 
handen rör sig över huden

blicken<br> 
fastnar på en fläck

det är tyst och stilla

varelsen med refrängen återkommer klockan tre<br> 
han har en skål i handen<br> 
flera färgade koppar av plast

ute<br> 
i den andra världen<br> 
sjunker en backhoppare genom ljuset

kvinnan i stolen vakar vid dörren<br> 
det är tyst<br> 
stilla

anhöriga tassar genom väggen<br> 
bugar<br> 
slickar sina fötter och försvinner

vem som helst kan hamna här

<div class="stars">***</div>

mannen ligger i sängen och tittar i taket<br> 
sängen är förr av halm<br> 
eller jord<br> 
nu följer han en spricka in i bröstet

oss har han inte ens märkt

han tittar i taket och gulnar<br> 
sängen är mycket modern, fyra fåglar av stål

"Det är vackert annars."

ja

till vänster en sluten trädgård<br> 
det är där han har valt sitt vårdträd<br> 
ett kritvitt träd<br> 
med mycket spretiga grenar

på grenarna hänger svarta päron<br> 
av glas

trädet ska planteras i armerad betong

"I god tid."

det är mycket viktigt

<div class="stars">***</div>

det finns ingenting som undgår honom

på golvet ligger hårda stenar<br> 
frost<br> 
en annan röst som låter mycket lugn

"Vi ska bygga ett kritvitt träd."

stenarna har lagts i form av en urgammal gåta<br> 
det är vackert<br> 
och han har ingenting kvar

"Svart saknad i ansiktet?"

ja

"Och fåglarna?"

fåglarna har stelnat i en djupt förråd form

<div class="stars">***</div>

mannen lutar sig in i döden<br> 
en stund

(även han måste koppla av)

en krossad fjäril flyger ut och in<br> 
i munnen

<div class="stars">***</div>

det går att känna igen<br> 
det<br> 
går inte att känna igen

mannen är blytung, kvinnan är blytung<br> 
lungan är återvändslös

långt borta pinglar en klocka<br> 
ett kärl som brister<br> 
en sjuk tystnad släcker ljuset

"Det är var dag?"

ja

nu bär en anställd undan tiden<br> 
intet får förfaras

<div class="stars">***</div>

mannen ligger vaken och sover<br> 
hans hand är mycket orolig, det finns en till i rummet

"Jag vill."

han vill måla sjukdomen i klara enkla färger<br> 
det är allt

han vill hålla sig kvar

"Ute ser det annorlunda ut?"

ja

<div class="stars">***</div>

hans mindre röst har en droppe kvar<br> 
i mungipan<br> 
vi vet att det är dags att gå

han kan inte rita längre

"Det är för sent."

han gör en modell av kärlek<br> 
en avbild<br> 
han försöker fastställa sjukdomen

"Det smittar inte."

han trycker in ett äpple i ljuset<br> 
som exempel

"Och ni måste iväg?"

vi måste iväg

"Polipoli."

han har lekt färdigt<br> 
huvudet mot fönstret, äpplet på bröstet<br> 
underliga små pojkar<br> 
som bär gummiskålar genom dörren

"Tiden är ute."

nästan

<div class="stars">***</div>

kliniskt oberörd

varje flinga på hjässan kyler ner hans minne<br> 
mannen vakar<br> 
vingen under koftan växer

"Du kan väl kasta ett öga på trädet."

flingorna i handen smälter ner hans blick

han kliver in i sin bristpunkt<br> 
och gör sig besynnerligt hemmastadd

han är redan utom räckhåll

<div class="stars">***</div>

verkningarna är gränslösa<br> 
skred utan uppehåll

"Ut ur en smärta och in i nästa."

bedövning<br> 
är ett vackert ord

<div class="stars">***</div>

han vaknar<br> 
han som vilar på en bädd av enkla svar<br> 
han lyfter blicken

vi fångas i ett och samma ord<br> 
igen

" ... polipoli ... "

det finns ingen ögla i ordet

<div class="stars">***</div>

det kommer till en tidpunkt<br> 
för alla och envar

mannen är naken<br> 
mannen har ett nät över hjärnan

"Vi ska aldrig möta det med fruktan."

den vita väggen därute<br> 
timmen av glas

det kommer till en tidpunkt<br> 
när en kall och varm rörelse är allt som återstår

<div class="stars">***</div>

han vet att han aldrig ska röra sig mer<br> 
inga färger ska hinna ikapp<br> 
hans blick

"Det är klart."

han ska resa sig långsamt ur den som brann upp<br> 
och hans aska<br> 
bli bädd åt en annan

<div class="stars">***</div>

ännu lever han

det finns ingenting att ångra<br> 
eller hoppas på

"Jag bor i alla rum som saknas."

det<br> 
är allt han har att säga

<div class="stars">***</div>

varje bokstav i hans tystnad<br> 
är förbrukad

det är uppnått

<div class="stars">***</div>

tegelhuset

två gånger har vi vandrat genom en och samma port<br> 
två döda har vi burit ut

en hiss<br> 
en korridor<br> 
ett antal slutna ändstationer

tre gånger

<div class="stars">***</div>

333

mannen med myrorna<br> 
är död<br> 
mannen med den spegelvända blicken

fåren kan andas ut

<div class="stars">***</div>

nyss gled han genom duken<br> 
med en mjuk skalpell i skrattet

lupus ultra

nu<br> 
har han reducerat oss till ramar<br> 
runt hans minne

<div class="stars">***</div>

det ringer en röst från ett annat land<br> 
från en helt annan flykt

"Är det sant?"

rösten vill reparera

det går inte<br> 
det går aldrig att hinna ikapp

det är försent

nyckeln är borta<br> 
och ögat<br> 
den numrerade munnen är mald till stoft

"För sent?"

rösten hotar att återkomma

<div class="stars">***</div>

nu sitter alla här<br> 
nästan

den som saknas lever inte

resten sitter här<br> 
döda och levande, om vartannat

alla sitter här

tysta<br> 
var och en med samma hål i tungan

det kallas begravning

<div class="stars">***</div>

sorg är till salu

själasörjarens kalla anletsdrag<br> 
mjuknar in i lönsam empati<br> 
plus moms

det är djupt ovärdigt

<div class="stars">***</div>

en anställd<br> 
stänger av dammsugaren och viskar på italienska

ingen förstår honom

då pekar han på den stora orgeln<br> 
kvinnan nickar<br> 
hennes päls är mörk och vacker

mellan bänkarna går en vithårig gestalt<br> 
med en handduk i munnen

kupolen är blå, eller beige<br> 
ljuset glider runt<br> 
mitt i gången står en ställning av trä<br> 
ett altare<br> 
och ingen har tänt elden

det är mycket obehagligt

senare ska sörjande vada<br> 
hukade<br> 
genom kompakt tystnad

nu sätter en anställd på sin dammsugare<br> 
detta är inte hans hus<br> 
inte hans religion, inte ens hans smuts

han är mycket bitter

kvinnan letar efter en annan knapp<br> 
hon<br> 
vill höra om det finns ny musik

den vithårige gestalten hukar sig ner<br> 
gnider bort en solkatt<br> 
från bänken<br> 
det är han som ska glömma alltihop

när han ler ser kvinnan mycket rädd ut

hon vill gömma sig igen<br> 
högre upp<br> 
där alla minns hur hon såg ut

<div class="stars">***</div>

mannen av obeveklig tröst<br> 
hårt faller murarna in i hans minne

" ... polipoli ... "

han<br> 
försvinner i en kappa av trä<br> 
med ett duntäcke lindat runt kroppen

hans klubba är ljus och tung

<div class="stars">***</div>

vilsna<br> 
kända och okända<br> 
sammanfösta i ett spegelrum<br> 
på söder

mannen har slungat in oss<br> 
i<br> 
ett vaccum av sorg

vad ska vi säga

"Skål!"

så rinner allt, så desperat<br> 
som förr

allt återgår<br> 
till fasansfull vana

<div class="stars">***</div>

utslagna på golvet ligger tre gula tänder

mannen i rullstolen gråter<br> 
han har nio munspel framför sig

"Jag vaknar varje morgon och tänker<br> 
jaha<br> 
det var så här det blev."

i handen vaggar ett bamburör<br> 
rasslande benskärvor droppar en rytm

"Vi ses i Krakow."

det var så här det blev

<div class="stars">***</div>

ur hans näsa hängde en ljusgrön sträng<br> 
han rundade kistan sist

på kyrktrappan flaxade han fram och tillbaka<br> 
alla andra tittade bort

han kommer till spegelrummet ledd av en chaufför<br> 
han har gråtit i timmar nu

"Alla skrek hela tiden, och slog varann,<br> 
det var så mycket humor."

han sitter i rocken och har ingen kvar<br> 
han vet inte var han är<br> 
hans tåg har passerat och handen är full av mynt

han ska måla en tavla i natt

"När jag bad om en telefon ville dom ha borgen."

han ska välja en röd färg<br> 
först<br> 
han är mästare på akvarell<br> 
i det röda ska han lägga ett stråk av grått<br> 
och spänna ett skrik runt duken

"Det var jag som skar ner honom."

han är mycket vänlig och utsatt<br> 
en förflugen hand ska slå sönder hans näsben

förr krympte han handskar<br> 
som tröst<br> 
nu gör det ont när han äter

"Jag har ett hål i magen, det rinner rakt igenom."

han har fått en belöning av kungen

nu drömmer han om en biroll<br> 
en mycket liten insats<br> 
bara en roll som bekräftar att han faktiskt finns

"Gärna en komedi, jag älskar fars<br> 
jag minns en trebent hund<br> 
i Gdansk."

hans vän försvann med hans kvinna en natt<br> 
nu bär han alltid en pensel på sig

<div class="stars">***</div>

mannen har gått upp i rök

kvinnan trycker hans aska till bröstet<br> 
hennes natt är vacker och lång

hon går i trappan med nakna fötter<br> 
pojken vaknar i rummet intill<br> 
hon<br> 
vill höra vad väggarna viskar

hon har lagt sina stenar i nya former<br> 
hon vet att det hjälper en stund

pojken vill växa upp

huset är samlat runt tomhet och lugn<br> 
det som var finns bevarat<br> 
i det som består

hon vet att det aldrig går över

<div class="stars">***</div>

tystnaden

hon kan se hans kropp just innan hon blir varse<br> 
hon kan känna var han låg

tystnaden är en lie i sig

<div class="stars">***</div>

lövet rostar snabbare nu

tätt över marken glider en fågel<br> 
vingarna rispar snön<br> 
han sitter i en bil och tittar på oss

hatten och halsduken<br> 
han vill se om vi har förstått

det har vi

våra fotspår utplånas framför oss

<div class="stars">***</div>

jag vet<br> 
som en akt av längtan

mannen ska sitta vid stammen i parken<br> 
och hålla en kvist i sin hand<br> 
vid hans fot har ett mynt singlat ner

vi ska stanna vår kärra och böja oss ner<br> 
som om myntet var avsett för oss

då ska mannen öppna sin andra hand<br> 
och släppa en sten i gruset

"Ett skrik."

det är så vi ska tvingas välja

<div class="mt-24" id="den-osynlige"></div>

## 2.<br> den osynlige

***att aldrig ha blivit född<br> är kanske den största gåvan<br> av alla***

***Sofokles***

<div class="stars">***</div>

bunkergryning

människorna hukar bakom revlarna<br> 
havet är blankt

mjölkvitt muller driver över bleken<br> 
som senapsgas

tiden är för tegelsten och gärningsmän

<div class="stars">***</div>

en bit bort rullar cirkusvagnar över rivningstomten<br> 
clowner matar lejon<br> 
fond av gula hyreshus, snablar mellan galler<br> 
rovdjursvrål

mullret tilltar

på avstånd<br> 
nästan utom hörhåll<br> 
slår en bomb i marken, mitt i pilallén<br> 
av misstag

vuxna människor rinner in i ödesdigra nyheter<br> 
tiden pressas genom löpsedlar

ingen anar vad som pågår<br> 
alla kavlar ångest mellan händerna

liv nalkas

<div class="stars">***</div>

och allt är ännu osett<br> 
ljudet av en rörelse, ett korn av sand

alla tycks avvakta

ännu har inga höga halter uppmätts<br> 
ingenting har rörts<br> 
av innerlighet

på baksidan står en handskriven replik

"Men vad väntar dom på?"

ankomsten

och världen ska sjunka ner i glömska

<div class="mt-24" id="yngling"></div>

## 3.<br> en vacker yngling

***det går en vacker yngling genom parken <br> han saknar ingenting***

***”Ingenting?”***

***ingenting, <br> viskar hans vårdare***

{TEXT HÄR}