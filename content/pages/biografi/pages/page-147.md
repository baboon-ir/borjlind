---
page:
  number: 147
anchor: p-147
permalink: false
tags: [biografiPage]
layout: biography
---
::: poem
**Inuti avsmaken, djupt**
**I det teoretiska snittet,**
**Dansar skalpellerna på din bröstkorg**
**Som metafysiska solur.**
**Tiden har skuggan av en yxa.**
**Din burna degel glöder.**
**Kärlen kupar sig runt syran.**
**Spegelvända ultimatum slungas upp**
**Ur din empiriska smälthärd.**
**Dina skåror väcker kopplarna.**
**Dina alternativ är tidlösa**
**Och få****:**
**Att sterilisera myerna.**
**Att komprimera redskapen.**
**Att mejsla milstolparna ur massgravarna.**
**Att ställa det retroaktiva livet**
**Till förfogande.**

**(möjligtvis är det som du sa - din tunga har många bollar i luften - kanske finns det i grunden bara en vegetativ förbrukning ... den genomsprungna muren, kopparfiskarnas bleka gift ... kanske finns det bara en längtan att gå ett steg för långt, den gemensamma extasen: ... att pulvrisera bönhasarna, att sätta hatet)**

**Du klappar huden.**
**Du driver bilderna ur hjärnan**
**Som söndergraverade dödsmasker.**
**Du slår fukten ur henne, tidiga stränder**
**I skuggan av karparna.**
**Dina ritualer**
**Glider som rostiga floretter genom njurarna.**
**Du gör det onämnbara,**
**Andas,  och sätter frimärken på samvetet.**

**Det är ett sätt att försegla komplexen.**
**Att hålla smärtan intakt.**
**En sjukdom, ren och klar.**
**Dina vita ögon faller**
**Genom löven, in i fiskarna.**
**Skönheten stillnar**
**I en mjuk rysning.**
**Köttet sluter sig, gratis**
**Om tiden.**

**(ja, kvinnan var ett sprucket fönster, mannen var gammal och utan innehåll ... jag kan förklara det så här: ... jag älskar helt enkelt detta som - utan hänsyn till semantisk solidaritet, läppkamp eller hästhandlarpatos - detta som innehåller mysteriets alla meningslösa klangfärger ... härskaren piskar hästen under täcket, metallpärlan blänker på betjäntens näsrot, själen sexualiseras mellan jagade män ... nånstans, i en avlägsen iskall bastu, sväljer förstföderskan en skärva från ett timglas ... hon broderar ditt diagram med mjuka blödande läppar, din svetteduk döljer hennes krossade blygdben)**

**Du vakar, med stympade böner**
**I den trasiga rösten.**
**Hinnorna skälver på penselskaften, naglarna**
**Klöser körtlarna.**
**Ditt språk är en rännil på golvet**
**Mellan två odödliga spindlar.**
**Nyckelordet är en långsam kollaps**
**In i ljuset.**
**Ensam och överbevisad**
**Dissekerar du din sällsamma uppgift:**

**Att beskriva den komplexa flyktigheten.**
**Att normalisera äcklet.**
**Att sy samman den trasiga flugan**
**Till en avbild av Gud.**
**Att lyfta hjärtat från leran**
**Och släppa in tid.**
**Att rispa en vinge**
**Genom dom dömdas mödom.**

**Det är en nervös balansgång**
**Över den fanatiska förödmjukelsen.**
**En organisk duell**
**Där sekondanterna förökas genom delning.**
**Där motståndarna härmar dina muskler,**
**Ditt stenskratt**
**Och ditt eget hjälplösa hål.**

**(jag är medveten om det katastrofala spelet, jag är en delaktig ... obduktionen som kreativ kirurgi, jakten på orörd ryggmärg, den lättväckta aggressiviteten: ... flaken slår mot varann som kontinenter, en bestialisk akt av söndertrasade känslor, tången vaggar i det nattståndna skallvattnet ... det är ett sätt att hejda stagnationen, att inkarnera kärleken, att bedriva kompromisslös förtäring)**

**Skålen är tom,**
**Men varje enskild handling**
**Redovisar en brutal giltighet.**
**En ursinnig metodik.**
**Ett annat - långt vackrare, men vidrigare - **
**Sätt att belönas:**

**Att befrukta det kollektiva tomrummet**
**Via profana reduceringar.**
**Att lösgöra det hänryckta.**
**Att skrapa loss en motivering**
**Ur hastigheten.**
**Att, utan ersättning,**
**Lägga mörk rörlig jord**
**I deras munhåla.**

**(handlar det om cynisk exploatering eller fatalistisk symbios ... eller är det bara naken obönhörlig parasitism ... ”räkna dom lyckliga stunderna blott” ****... och alla andra dagar på alla andra platser ... förbrukningar, genomkorsningar för alla andra, jakten på svindlande förtätning, det patafysiska gapskrattet, den astrala orgasmen ... )**
**Detta att sluta tala.**
**Att inbegripa upplösningen.**
**Att återvända till resurserna.**
**Att, lugnt, förtydliga visionerna**
**Nersamlad runt en glödande neuros:**

**Att se igenom förutsättningarna**
**In i språkets vila.**
**In i det vidunderliga.**

**Du bevakar din destruktion.**
**Du banaliserar dina beundrare.**
**Du spelar högt**
**Med din förmåga att lämna rummet.**
**Att lämna en duk**
**Av våt magnetism**
**I dom osäkras hålrum.**

**Du häller lent kött**
**I gästerna hål.**
**Du lämnar jungfrun med ett fotspår i munnen.**

**(själv går jag in i varje snitt som hungrig energi ... jag vet ingenting om detta, jag multiplicerar ursinnet ... jag går ur varje snitt som produktivt förakt)**

**Ditt ansikte är en förbjuden lek.**
**Du erbjuder**
**En flik av det sanslösa:**

**Att få lyssna till**
**Dom stummas inre fester.**
**Att stå sönderslagen i skuggan av**
**Dom framgångslösa.**
**Att leta efter dom dresserade fläckarna**
**I Eichmanns ögon.**

**(jag vet, bläckfiskarna i det undermedvetna nafsar efter förnuftet  ... jag har mina kistor att polera, du har dina ... musiken lossnar ur stenkorsen, lockfågeln askar på läpparna, jag kommer inte att upprepa detta, jag beskriver allt annat, jag - liksom du - saknar förmågan att vända om och förgylla fotspåren ... någon kommer att lämnas ifred)**

**Du driver dina teser**
**Med manisk kyla.**
**Nere i den stenografiska pulsen**
**Registreras lösningarna som chockstillstånd,**
**Stillsamma pragmatiska blödningar ...**
**Sjuka ensamma hundar som aldrig når fram.**

**Är det dina bilder**
**Eller är det dina dreglande betraktare?**
**Ibland undrar jag om det inte är**
**Du.**

**(det finns tillfällen när jag håller upp strupen, tyglar venerna, vänder ansiktet mot mitten och skakar av medlidande ... det finns tillfällen när jag går ner i ursinnet med munnen full av stubintråd - allt detta som sedan lugnt vandrar in i den målmedvetna förnedringen ... allt detta som är en del av den långsamma filmen, det komplicerade reviret)**

**Du somnar**
**Med frusen rök på ögonlocken.**
**Du sover**
**Med ett kullager i hjärnan.**
**Dina drömmar är summan av besökstidens tårar.**
**Benljus går som skugga**
**I ditt hus.**

**Det finns en annan, slutgiltig balans:**
**En dag ska vattnet gå på vattnet igen.**
**Du ska befria mig**
**Från möjligheten att kapitulera.**
**Jag ska binda dig vid dina resurser:**
**Trumpetstötarna **
**Över det återkallade vattnet.**
**Vi ska piska uppsåtet,**
**Över teorierna, upp**
**Till tungorna.**

**Du behöver uppkastelsen.**
**Du andas.**
**Du vakar**
**Med ett okänt djur i munnen.**
**Svala fåglar**
**Slår mot kraniet.**
**En torkad målning blåser över själen.**
**Dina nyckelben knäcks**
**Till minnet av Ikaros.**
**Ditt ansikte färdas.**
**Dina spökskepp viskar genom dimmorna:**

**Varg i veum**
**Varg i veum**

**Nu föder du barnet med avstånd.**
**Flimmerhåren påminner dig om kajen.**
**Om kroppen som torkade.**
:::

Tidskriftens huvudtema det här numret är André Breton, den gamle surrealisten.
::: indent
Allt hänger ihop.
:::

Jag har vandrat runt ett tag nu i andra utmarker, mer befrämjande för det som har legat i träda. När jag får ett erbjudande från Sveriges Radio om att skriva ett entimmes satirprogram helt utan skygglappar blir det attraktivt igen (jag vet, syndaren lockas till synden, det är där det kittlar).
