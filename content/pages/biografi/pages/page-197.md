---
page:
  number: 197
anchor: p-197
permalink: false
tags: [biografiPage]
layout: biography
---
::: poem
**Jag kom dit en natt i höstas**
**För att leta efter ljus**
**Mina tankar var till salu**
**Och min mun var full av grus**

**Jag gled in i klostrets inre**
**Som en genomskinlig älv**
**Och försökte hitta luckan**
**För att rymma från mig själv**

**Plötsligt möttes jag i mörkret**
**Av en vitlackerad blick**
**Från ett barn med blinda ögon**
**Och jag reste mig och gick**

**Vart ska du min vän? sa barnet**
**Med en röst som sjöng av is**
**Om du stannar ska jag visa dig**
**Det vi kallar paradis**

**Där finns allt vad du kan önska**
**Av det bästa jorden har**
**Om du bara öppnar luckan**
**Och ger upp det du har kvar**

**Det blev tyst i hela klostret**
**Som om döden svept förbi**
**När jag vände mig mot barnet**
**Var jag frusen inuti**

**Det är sant, sa jag till barnet**
**Att jag letar efter svar**
**Jag har rest från sorg till saknad**
**Nu finns bara ekot kvar**

**Jag har ingenting att vinna**
**Mer än det jag vann igår**
**Och jag kommer inte längre**
**Än där jag redan står**

**Jag har fått det jag har saknat**
**Jag har gett det jag kan ge**
**Jag har fött det jag kan föda**
**Jag har sett det jag kan se**

**Kan du se? sa barnet tonlöst**
**Och min blick blev kall som stål**
**När jag såg att barnet lekte**
**Med en smidig silvernål**

**Jag kan se, sa jag behärskat**
**Det dom blinda kallar ljus**
**Det var synd, sa barnet stilla**
**Att du kom till mörkrets hus**

**Och så slöt han mina ögonlock**
**Med en slät och blodlös hand**
**Och sydde långsamt samman dom**
**Till en fuktig trådsmal rand**

**Sedan ledde han mig till porten**
**Genom trånga våta valv**
**Och jag hörde honom viska:**
**Gå och slakta dig en kalv**

**Så nu vandrar jag på stigarna**
**I en kropp där inget gror**
**Utom skräcken för ett kloster**
**Där dom blinda barnen bor**
:::

På tal om allt som rinner ut i sanden: Jag har aldrig arbetat med Hasse Alfredsson. Hans tvåsöner har jag tangerat i olika sammanhang, men aldrig Alfredsson själv. Det häråret är det nära. Alfredsson har arbetat på ett manus till en tv-serie om Ivar Kreuger, den ryktbare finansmannen med ett spektakulärt liv och en dramatisk död.
::: indent
Arbetet har kört fast.
:::
