---
page:
  number: 109
anchor: p-109
permalink: false
tags: [biografiPage]
layout: biography
---
**kärlek fraktas**

**kärlek fraktas mot stupet**

**blixten under en död mans ögonlock**

**jag hittar dej**

**skrinen töms på ringar från vattnet**

**din fotspets doppas i utländsk sömn**

**kärlek fraktas**

**kärlek fraktas mot stupet**

**stenen i spelarens huvud**

**borrhålen i förrädarens gloria**

**pariserhjulet repar floden**

**du hyr ett skjul**

**med fruset gin som tak**

**kärlek fraktas**

**kärlek fraktas mot stupet**

**rovfåglar**

**rovfåglar på magikerns rygg**

**i kväll går jag vilse**

**i kväll hittar jag skåran i en nerfälld ridå**

**män vill rädda dej**

**kvinnor vill rädda dej**

**vingen slår en flisa ur golvet**

**det blev början till deras fall**

***B.K.Ö******: ur ”Spelarens Sten”***

Rum nummer 10 i Dry Town. Ett billigt motell. Bruno mår inte bra. Jag drar upp ett smutsigt lakan över huvudet, han vankar runt.
::: indent
– Roligareän såh är blir det inte, säger han. Lägga sig till vila med en flaska tequila.
:::

::: indent
Han rimmaråtminstone. Han är nära gränsen. Naken, med en blöt handduk som turban. Han lägger en vit tygservett över mina kycklingrester, bläddrar mellan tv-kanalerna, fram och tillbaka.
:::

::: indent
– Det är gardinerna!
:::

::: indent
Fönstret täcks av tyggardiner med färgglada mexikanska mönster: sombreros, kaktusar, prärievargar, stenkors.
:::

::: indent
– Det är värmen!
:::

::: indent
Han sliter upp innerdörren, stirrar förtvivlat ut genom nätet, mot cikadornas kadens.
:::

::: indent
– Det är den där jävla skylten Vacancy! Det är den!
:::

::: indent
Han knäpper påkassettbandspelaren, kör fram och tillbaka, går in påtoaletten.
:::

::: indent
– Inte ens skiten försvinner när man spolar!
:::

::: indent
Han rycker i toalettstolen, sätter sig påsängen, tar upp det vita lakanet, trasslar in sig i det, drar och sliter, får upp underlakanet, virar in sig själv, skriker. Rusar plötsligt upp, sätter sig vid bordet, stirrar in i spegeln.
:::

::: indent
– Spegeln sitter för högt! Spegeln sitter uppe i ett torn!
:::

::: indent
Han stönar med i refrängen från bandspelaren: ” How much longer ... how much longer ... ”
:::

::: indent
– Jag vet inte! skriker han. Jag vet inte!
:::

::: indent
Jag tittar på honom: Döbeln vid Jutas.
:::

::: indent
– Och pipan slocknar innan man har tänt den!
:::

::: indent
Han har just rånats på sin kamera. Han börjar nynna, varva ner, slår några hårda trumslag mot bordskanten.
:::
