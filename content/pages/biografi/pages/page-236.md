---
page:
  number: 236
anchor: p-236
permalink: false
tags: [biografiPage]
layout: biography
---
På tal om drömmar: Ett tag var jag inne på att drömmar var viktiga, speglade en undermedveten värld som var en pendang till den vakna världen. Jag hade ett anteckningsblock påsängbordet och skrev ner allt jag mindes av nattens drömmar så fort jag vaknade. Det gav inte speciellt mycket. Surrealistiska fragment, så klart, men riktningslösa (häromdrömmen klev jag in i ett sovrum, i en bred säng låg Ulf Lundell, Melania Trump och Robbie Robertson tätt intill varandra, Lundell bad mig släcka sänglampan, jag släckte den och såblev det mörkt ... givande).

 Jag tror mer påsyner.
::: indent
Och på tal om ingenting: Jag har ofta tur i spel.
:::

::: indent
Speciellt roulette.
:::

::: indent
Jag sätter alltid på samma nummer, 26, plus fyrkanten runt siffran. Under en filmfestival i Cannes promenerar jag ut till Casino Barri è re, satsar på min fyrkant, vinner 12.000 och promenerar tillbaka. Samma sak på ett nordiskt förbundsmöte i Tammerfors, casino på hotellet, fyrkanten, nästa dag köper jag en exklusiv läderjacka.
:::

::: indent
Roligaste vinsten är på en Féte local i Provence, en kringresande marknad med bland annat en roulette. Min fyrkant går in.Övermodigt (eller alkohol påverkat) låter jag hela vinsten ståkvar. Kulan landar på26 igen (!), jag spränger banken och blir mycket generös ett tag.
:::

::: indent
Och på tal om Féte local: varje kväll pågår en mycket speciell form av boule, nationalsporten. I byns smala och kraftigt backiga asfaltsgränder spelar man med fyrkantiga träklot som stannar i lutningen.
:::

::: indent
Extremt svårt.
:::

Underbar händelse det häråret: Min första sondotter föds. Ella, syster till Ludvig. Nuärätteläggens skara utökad till sex. Många personnummer blir det ☺
::: indent
Mindre underbar händelse: Producenten Lars Jönsson vill träffa Cilla och mig. Han driver ” *Memfis Film & Television* ” och har framgångsrikt lanserat Lukas Modyssons fina film ” *Fucking Åmål* ”, med benägen hjälp av den danske producenten och svinodlaren Peter Aalbeack Jensen (Jensen har en grisodling i Danmark och är ofta naken när han har filmmöten på sitt rum, förmodligen för att chockera, eller stoltsera med ett påfallande ointressant underhäng, han är också Lars ” von ” Triers producent och hamnar senare i skottgluggen för den danska metoo-rörelsen).
:::

::: indent
Men detta behäftar inte Lars Jönsson. Han är en klok och listig producent som vill att vi ska skriva ett manus om Målle Lindberg. En mytomspunnen väckelsepredikant på60-talet, inte helt olik JimmieÅkesson. Lindberg blir senare en av ledarna i Maranatarörelsen.
:::

::: indent
Inte ointressant, tycker vi.
:::

::: indent
Parentes: Jönsson har någraår tidigare kontaktat mig om ett filmprojekt som involverar Kay Pollak, en ” körfilm ”. Pollak har räknat ut att det finns 700.000 köranslutna i Sverige, med partners blir det 1,4 miljoner. Det finns dessutom 200.000 registrerade i folkmusikdanslag i landet. Han har redan räknat hem filmen. Jönsson vill att jag ska medverka i manusarbetet. Jag tackar nej. Idag är jag tacksam för det. Filmen görs 2004 och får namnet ” *Så som i himmelen* ”. Efter inspelningen får halva filmteamet gåi terapi som ett resultat av Pollaks gravt nedbrytande sätt att leda arbetet. Lustigt nog försörjer sig samme man idag som kringresande ” inspiratör ” för oanande människor.
:::

::: indent
Nåväl.
:::

::: indent
Vi börjar läsa in oss på Målle Lindberg. Jag har personliga minnen av honom, från hans omskrivna turnéer på60-talet. Ju mer vi tränger in i hansöde desto mer fascinerade blir vi. Han var en mycket särpräglad människa.
:::

::: indent
Jönsson får en förstaversion av manuset, läser och reagerar på ett sätt som jag börjar bli van vid: Det är nånting som inte tilltalar honom.
:::

::: indent
Men vad?
:::
