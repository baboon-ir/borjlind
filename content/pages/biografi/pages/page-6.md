---
page:
  number: 6
anchor: p-006
permalink: false
tags: [biografiPage]
layout: biography
---
Parentes: Börjlind är ett synnerligen otympligt efternamn. Jag har kallats otaliga varianter genomåren, till exempel Björvall, Björkling och Böglund (i Köpenhamn). En gång har jag haft glädje av en felstavning. Jag fick en utbetalningsavi i brevlådan tillställd Rolf Björling, sångaren. Den var på5.000. Mycket pengar för mig på den tiden.
::: indent
Sen många år använder jag namnet ” Månsson ” när jag beställer bord eller taxi.
:::

Farfar Nils är en mycket excentrisk man som promenerar runt i Malmöiförd stor slokhatt och röd fladdrande halsduk. Hans begivenhet påstarka drycker gör att många av hans vackra möbler hamnar som betalning på olika krogar i staden. Inte mycket rinner tillbaka till Emma och de nio barnen.

![Upphovsmannen.](https://pub-511c9170c3a84a38827fa0aaa81fbdc9.r2.dev/img/5.png)

En gång lämnar han hemmet utan ett ord ochåtervänderåtskilliga månader senare med en liten torkad Edelweiss. Denär till Emma. Han har fotvandrat till Engadin i Alperna, plockat blomman och snidat en vacker svart ram till den.
::: indent
Farmor hänger tavlan ovanför sin säng.
:::

![](https://pub-511c9170c3a84a38827fa0aaa81fbdc9.r2.dev/img/308.jpg)

Farfar avlider efter ett onyktert fall i källartrappan när jag är treår.
::: indent
Minne av farfar, berättat av farmor: Hon vaknar en morgon av att trådrullen påsymaskinen snurrar för fullt. Tråden löper ut genom vardagsrummet. Hon följer efter tråden över innergården och ut till en krog belägen intill porten. Genom fönstret ser hon farfar sätta sig med en pilsner vid ett av borden, iförd den svarta rock hon var i färd med att laga kvällen innan.
:::

::: part
:::
Min pappa heter Otto och arbetar i en sillfabrik som ung. Varje lunch serveras immig nubbe till maten. Det initierar förmodligen hans kommande alkoholism. Senare kör han spårvagn och spelar klarinett i MFF-orkestern.
::: indent
Han är ocksåduktig påokarina och påfallande lik skådespelaren Leslie Howard.
:::

::: indent
Min mamma Svea arbetar som expedit i en parfymaffär. Hon har mörkt, lockigt hår och ettöppet, leende ansikte. En dag pekar en av hennes arbetskamrater mot butiksfönstret. Utanför står en sjavig man i stor slokhatt och röd halsduk och tittar in. Arbetskamraten skrattar högt. Svea vill inte avslöja att det är hennes fästmans pappa.
:::

::: indent
Otto och Svea får tvåbarn, mig och min nioår yngre syster Christina.
:::

::: indent
Minne av Otto: Han står i denöppna dörrlösa förarhytten på en spårvagn, snön yr in. Båda fötterna är nerstuckna i stora halmlådor, mot kylan, stråna sticker upp runt benen. Det ser mycket egendomligt ut.
:::

 Minne av Svea: Saknas.
::: indent
Jag ska senare i en svit dikter om barndomen benämna henne som <br>” kvinnan utan händer ”.
:::

::: indent
Otto får rollen som ” den frånvarande ”.
:::