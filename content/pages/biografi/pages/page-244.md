---
page:
  number: 244
anchor: p-244
permalink: false
tags: [biografiPage]
layout: biography
---
Minne från manusarbetet 1: Vi har genomgång på SVT av dom tvåförsta manusen. Som vanligt har kanalen en manusredaktör inkopplad. Anders Weidemann, en man med prudentliga glasögon och högt hårfäste. Han tycker att manusen är för sega.
::: indent
– Ta död på en av huvudkaraktärerna i andra avsnittet sådet händer nåt!
:::

::: indent
Vi avstår från förslaget.
:::

::: indent
Weidemann ersätts av en ny manusredaktör. Camilla Ahlgren. Cilla och hon känner varandra sen tidigare, båda arbetade med ” *Rederiet* ” en period (Camilla slutade på SVT för att bli vår redaktör på Beckserien). Hon är skicklig och noggrann, lyhörd och innovativ, vi  kompletterar varandra utmärkt.Över tid kommer vi att samarbeta i flera andra tv-produktioner förutom ” *Graven* ” och ” *Morden* ”: till exempel ” *Arne Dahl* ” och ” *Springfloden* ”. Camilla utvecklas också till en väldigt begåvad manus författare, med bland annat ” *Bron* ” och ” *Störst av allt* ” i sitt cv.
:::

::: indent
Vi blir nära vänner.
:::

::: indent
Dessutom efterträder hon mig som ordförande i Dramatiker för bundet.
:::

::: indent
Minne från manusarbetet 2: I en scen låter vi skådespelaren Göran Ragnestams karaktär i förbifarten berätta för en ung man om sin egen ungdomsperiod, hur han rökte påoch lyssnade på The Fugs och somnade med en pingsiboll som huvudkudde (en remeniscens från Skånska Lasse). Marcimain läser scenen, vet inte vilka The Fugsär, ser omedelbart till att deras musik plockas fram såatt han kan lyssna på dom.
:::

::: indent
Det visar en del av hans oerhörda noggrannhet och nyfikenhet.
:::

Här borde jag spärra med en dikt igen, eller lufta det konstanta producerandet med en flisa omvärld. Men omvärlden väller in lite senare, just nu rullar tillvaron på.
::: indent
Jag skulle kunna skriva om nätet, om sociala medier, om den gurglande kvicksand av ondska som börjar anas. Om hur allting är på väg att förändras på ett sätt som vi knappast anar, just nu, just här. Hur tecknen påstupiditet börjar nagga anständigheten i kanten, hur ord börjar byta innebörd, hur mörkermän börjar solka ner dialogerna och smyga in som drypande skuggor i det offentliga rummet.
:::

::: indent
Allt finns här att tolka, redan nu, men jag lagrar det till värre tider.
:::

Cilla och jag blir sugna på att skriva nåt vi aldrig har skrivit: Epok. Historia. 1700-tal. Valet faller på Axel von Fersen, greven och lebemannen. Hans liv innehåller allt. Politik, kärlek, krig, resor och ond bråd död (han stampas ihjäl av en mobb på Slottsbacken 1810 inför tigande soldater).
::: indent
Det finns en uppsjölitteratur om Fersen, bättre eller sämre. Det finns också ett stort antal av hans dagböcker bevarade (dock inte dom som skrevs under den period han hade ett förhållande med den franska drottningen Marie Antoinette, dom brändes av hans betjänt påuppdrag av Fersen själv).
:::

::: indent
Vi läser det mesta.
:::

::: indent
Vi gör också ett par researchresor: till slottet i Versaille och Antoinettes privata lekplats, Petit Trianon. Och till Löfstads slott, Fersens barndomshem.
:::

::: indent
Valdemar Bergendahl, produktionschef på SF, blir entusiastisk över projektet. Det har den dignitet och volym som filmbolaget villåt. Han ger oss ekonomiska resurser att utveckla ett manus.
:::

::: indent
Det är en glädje att skriva. Båda Cilla och jag uppslukas av historien och alla dom dramatiska inslag den innehåller. Vi begraver oss i Fersens liv under lång tid.
:::

::: indent
Bergendahl läser parallellt med vårt skrivande, är djupt engagerad och arbetar på en finansiering. En inte helt lätt uppgift, med tanke på att Fersen rörde sig över stora delar av Europa ochäven deltog i det amerikanska inbördeskriget.
:::

::: indent
Men det är inte vår huvudvärk.
:::
