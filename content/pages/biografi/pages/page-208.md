---
page:
  number: 208
anchor: p-208
permalink: false
tags: [biografiPage]
layout: biography
---
**     För det första för att nedtecknandet i sig kan ge sken av att nämnda författarskap de facto har ett lexikalt värde, vilket alla som överhuvudtaget öppnat en bok vet att det inte har. **

**     För det andra för att processen i sig kräver att vissa av upphovsmannens texter måste läsas på nytt - en i vissa avseenden direkt kväljande uppgift.**

**     Det är alltså med stor tveksamhet, för att inte säga olust, denna text ändå kommit på pränt. Av en enda orsak: det vore ännu värre om den inte gjorde det. Vetskapen om Börjlinds infama knep att hänsynslöst utnyttja sitt utanförskap skulle ofelbart ha lett till en besinningslös smädeskampanj mot såväl bokförlaget Bra Böcker, dess utomordentligt kompetenta redaktörer (låt mig här bara nämna Bo Heurling), Sveriges Författarförbund och i slutändan såväl Nobelpriskommittén som Antonia A:son Johnson. Denna text bör därför läsas genom strikt profylaktiska linser. Vilket inte hindrar att innehållet i sig kan ha en sanitär effekt på de läsare som till äventyrs inte har genomskådat den bubbla av förment extas som alltid genomsyrat Börjlinds maniska försök till självförverkligande. **

** Låt mig från början slå fast: mannen är en epigon. En pimpinett autodidakt som ogenerat iklätt sig subversivt allmängods från ledans estrader. Hans skamlösa sätt att upphöja poetiskt bråte till glödande lust är i de flesta fall utomordentligt pinsamt (när inte löjet ligger närmare till hands). Att följa hans irrsprång genom tidens tromb är extremt tröttande, eftersom Börjlind aldrig besvärat sig med någon som helst form av kontinuitet eller intellektuell förankring i den idéhistoria som ändå utgör sältan i all sant skapande. Rastlöst och utan känsla för valör eller genklang, sprider han sina undermåliga slagord över landet som en biologisk dynggrep. Att han trots allt är i befintligt skick till dags dato, och dessutom oförtrutet vältrar sin mediokra ideologi över dagens ungdom, är inte bara genant. Det är oroande. Börjlind har nämligen en kuslig förmåga att ge det mest banala uttryck en verbal stringens som för mer påvra intellekt kan skapa en känsla av äkthet. Jag tänker då på typiskt Börjlindska idiosynkrasier som ”God smak mjölkar ur testiklarna” och likartade floskler. Hur denna hämningslösa urvattning av allt vad konst är ska hejdas, är kanske mer en politisk (för att inte säga kriminalteknisk) fråga. Själv nöjer jag mig med att konstatera att det varken förr, och förhoppningsvis aldrig senare, har funnits en motsvarighet till detta herostratiskt ryktbara ”författarskap”****. Ju förr det får falla i den glömska det tillhör, desto snabbare kan jag, bokförlaget Bra Böcker, Nobelpriskommittén och Antonia A:son Johnson ägna oss åt den litterära parnass som trots allt utgör kärnan i vår (och märk väl, även invandrarnas) kultur!”**

Jag kan intyga allt som sägs i texten är sant, eftersom jag har skrivit den själv. Utanändringar från redaktionen för Bra Böcker (eller Antonia A:son Johnson).

Jag fyller 50. Det är som att fylla 49 fast ettår senare och lite mer fest och något fler gåvor. Av några vänner får jag en märklig skulptur i present, gjord av den skicklige konstnären Karl-Olov Björk.

![238.jpg](https://pub-511c9170c3a84a38827fa0aaa81fbdc9.r2.dev/img/238.jpg)

Nederdelen av ett kranium inneslutet i ettöppet trävisir. Påefterfesten i vår lägenhet orsakar skulpturen våldsamma diskussioner. Det handlar om skändandet av döda. En av gästerna vill kasta ut föremålet genom fönstret. Jag förstår inte riktigt upprördheten.
::: indent
Många år senare besöker jag och tvåav mina barn, Joakim och Sari, den märkliga skelettkyrkan i Kutna Hora utanför Prag. Ossariet nere i källaren är konstfullt utsmyckat med ben från cirka 40.000 människor, bland annat hänger en stor sexarmad ljuskrona i taket, helt gjord av skelettdelar och kranium.
:::

![292.png](https://pub-511c9170c3a84a38827fa0aaa81fbdc9.r2.dev/img/292.png)

Vid en jämförelse framstår Björks skulptur som tämligen oförarglig.
