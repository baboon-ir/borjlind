---
page:
  number: 112
anchor: p-112
permalink: false
tags: [biografiPage]
layout: biography
---
::: indent
Ad vrider sig mot baksätet.
:::

::: indent
– Jag hörde att ni var nere i Mexico, var ni i Guadalajara?
:::

::: indent
– Nej.
:::

::: indent
– Synd, dom har bra torkade svampar där, bättreän peyoten, bara garvhallisar. Pröva det om ni kommer dit!
:::

::: indent
Han vet inte vad vi prövade påostronpartyt i San Francisco.
:::

Mercuryn stannar. Vi kliver ur. Enda vägen upp till Lost Lake är en brant trädfälld klättring längs en liten tunn ström med vatten, bävergnagda stubbar längs hela stigen. Tung klättring.
::: indent
Till slut kommer vi fram.
:::

::: indent
Det är en fantastisk liten sjö. Adöverdrev inte. Gåtfull, mörk, tyst. Hela den motsatta bergssidan är spegelvänd i vattenytan, granarna borrar sig ner i sjön ... såkommer vinden och suddar ut granarna till mjuka, glittrande vågor ... sålägger sig stiltjen igen, tvåtrollsländor utnyttjar fristen maximalt och kopulerar sig bort över vattenytan.
:::

::: indent
Ad och Don lägger en flaska Wild Turkey påkylning i marvattnet, börjar fiska. Det är forell som gäller. Vi delar ett par jointar, Gold Colombia. Badar. Bruno hoppar i naken, kravlar upp som näcken på en liten stenömitt i sjön. Mitt på den lillaön står tvåensamma mörka enar. Jag vet vad han tänker på: Böcklin.
:::

::: indent
– Det finns bergslejon där på andra sidan, pumor ibland.
:::

::: indent
Don pekar med sitt spömot bergssidan på andra sidan sjön.
:::

::: indent
– Min mamma sköt tvåi höstas.
:::

::: indent
– Pumor?
:::

::: indent
– Lejon.
:::

::: indent
Vi har sett foton i baren på en kvinna med gev är i handen. Förmodligen Dons mamma.
:::

::: indent
Forellerna vakar ute i sjön, är svårfiskade, solen står högt. Don får en tröja påkroken, tappar tröjan i sjön. Kall Budweiser, mycket insekter, bromsar, vackra fjärilar, sländor, rödblåflugor, många okända fågelläten, ljusblåprästkragar, några förtorkade stockar flyter längs den steniga, otrampade stranden. Vi känner oss väldigt hemma här, samma harmonisk stämning som vid frukosten hos George Hitchcock.
:::

::: indent
Ad och Don spinner tvärs över vattnet, en bit ifrån varandra, fiskar med mask och salmon eyes. Jag går naken ner i sjön, källkallt friskt vatten. Simmar, flyter, dricker av det rena vattnet. En sjungande bergsvind drar ner över sjön, sprider ett nätverk av förtorkade stammar över ytan, dom glider sakta fram, stannar upp när vinden avtar, guppar med rytmiska kluckanden. Gräshoppor knastrar koder över allt, låter somÖbergs spelkort, dubbelvikta, fastsatta med tvättklämmor av trävid cykelgaffeln, ljuden blandar sig med trollsländornas hungriga sånger, bäcken drar en klangrik vattensymfoni genom granskogen utöver Lost Lake.
:::

::: indent
Vi befinner oss i ett utrymme av total frid och fredlighet, en av dessa dolda nischer påjorden, förborgade för alla utom dom invigda. Andaktsfullt? Gudomligt? Sakralt? Magiskt? Overkligt? Förtvivlat vackert, helt enkelt. Balansen, harmonin mellan natur och människa. Sol, berg, skog, sjö, djur, människa och frid (i förhållande till det vi gör med vår jord idag är det här ett ytterligt plågsamt minne, jag lovar).
:::

::: indent
Plötsligt glider en brun bäver fram bakom stenön, ljudlöst, glider över sjön, klättrar upp på en stock, putsar sig, äter, sitter stilla och betraktar oss, glider ner i vattnet igen, försvinner under ytan, glider upp som en brunsvart stock, dyker, är borta länge, dyker upp vidön igen, glider in mot stranden, försvinner uppför bergssidan ...återkommer efter en stund, glider ut, börjar cirkla runt runt påvattenytan, länge, större och större cirklar.
:::

::: indent
Jag tycker det ser lite egendomligt ut.
:::

::: indent
– Är den sjuk? frågar jag.
:::

::: indent
– Nej, den arbetar.
:::

::: indent
– Vad gör den?
:::

::: indent
– En vattenmålning.
:::
