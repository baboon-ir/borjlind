---
page:
  number: 242
anchor: p-242
permalink: false
tags: [biografiPage]
layout: biography
---
**Till vilket pris vet jag inte riktigt, förmodligen är priset en del av befrielsen: ditt språk vittnar om en del underbara nederlag.**

**     Du har alltid haft en enorm tro på ditt språk, eller den revansch som språket har möjliggjort: i dikten har du ord för ord bevingat hämnden och ditt ansikte har avspeglat sig i varenda rad. Du har aldrig dolt dig bakom texten, som merparten av den övriga parnassen, du har oavbrutet gjort dig synlig - dvs tillgänglig, och i begreppets djupare mening användbar.**

**     Din viskande lie har varit en moralisk måttstock.**

**     Och du har älskat själva processen. Arbetet, den ofantligt ensamma vandringen ut i det dom blinda kallar mörker, timmarna av väntan, lindad i vitt vin, den långsamt växande komprimeringen i blodkärl efter blodkärl, vakandet, bidandet efter den utskurenhet som till sist lägrar sig i kroppen och utesluter allt slagg ... och så belöningen, detta enkla och mycket exakta språk, denna avläsbara avgrund, utan återvändo.**

**     För eftervärlden att begrunda.**

**     Carsten kritiserades många gånger för att hans målningar var obegripliga, abstrakta, eller åtminstone extremt svårtolkade. Till mig sa han: jag målar dagböcker, allt på duken har jag sett, allt har hänt och allt går att läsa.   **

**    Så tolkar jag dina dikter. Det som står är det som hänt. Det är inte surrealistiska metaforer eller  mytiska strofer som svävar runt i det poetiska världsalltet: det är rudimentära mänskliga insikter, kristalliserade ur hat och förtvivlan ... sparsmakat utformade erfarenheter, genomlysta av en mycket saklig smärta, på en gång obarmhärtig och extremt renande.**

**     Det finns ingenting obegripligt eller svårtolkat i dina dikter, för den som vågar.**

**     Mycket tidigt slog du fast: det finns ingenting i det här samhället som är värt att bevara. Allt ska brinna, och återfödas, för att brinna igen. Din stora Shiva-dikt handlar om det. Om utplåning och återfödelse. Om hur allt som är korrumperat och förljuget måste brinna, om en total apokalyptisk rening, en civilisationseld ... ditt eget verk är en del av den elden.**

**     Som jag upplever det.**

**     Ditt språk har förändrats, givetvis, genom årens lopp, stråk av sorgsen innerlighet har svept in över obönhörliga slutsatser ... som om du närmade dig det allra djupaste såret med allt mjukare nål ... och en tråd spunnen av mognad. Jag hoppas du lyckas sy ihop såret. Du är en väldigt ljus människa, Bruno, för mig, och tydlig, en människa som läcker ur ett mycket vackert hål.**

**Roffe.”**

Kulturmingel på hög nivå: Föreningen KLYS (Konstnärliga och Litterära Yrkesutövares Samarbetsnämnd) får en inbjudan till Kina för att ” främja kulturutbytet ”. Vi är en relativt stor delegation somåker, bland annat författaren Peter Curman, jag själv och Cilla. På plats tillsluter en polsk före detta kulturminister, en mexikansk filmare och några andra kulturarbetare från olika delar av världen.
::: indent
När vi besöker svenska ambassaden i Peking första kvällen frågar ambassadören vilka gåvor vi har med oss.
:::

::: indent
– Gåvor?
:::

::: indent
Vi förväntas ha med oss utbytesgåvor, det är protokoll A i umgänget med kineser. Lätt panik. Ambassadören kommer på att det finns en kartong med Astrid Lindgren-böcker i en garderob. På svenska. Böckerna plockas fram.
:::

::: indent
På den första officiella middagen med våra kinesiska värdar över lämnar Curman böckerna, vackert inslagna, och håller ett lysande tal om Lindgrens storhet. Han påpekar också att det rör sig om en mycket speciell gåva, nämligen ” originalböcker påoriginalspråket ”.
:::

::: indent
På ett sällsynt begåvat sätt lyckas han vända vår fadäs till nåt helt annat.
:::

::: indent
Minne från samma middag 1: Dom högsta hönsen i den kinesiska delegationen sitter med sina mobiltelefoner påbordet, så fort det ringer reser dom sig och börjar prata, högt, länge, mitt under talen från dom olika delegationerna.
:::

::: indent
Som om dom vill imponera med sina mobilinnehav.
:::

::: indent
Minne 2: Den polske och mycket trevlige före detta kulturministern ställer sig upp och sjunger en vacker sång från hemlandet. Jag känner att vi måste svara upp. När jag har klingat i glaset börjar jag sjunga ” Helan går ”. Dom svenska delegaterna faller tveksamt in i sången.
:::

::: indent
Kineserna ser artiga ut.
:::

::: indent
Men vi går påmuren och ser den mäktiga terrakottaarmén i Xi ´ an.
:::

::: indent
Tack, Astrid.
:::

Cilla och jag tillfrågas av SVT om vi vill skriva manus till en tv-serie baserad på en bok av Henning Mankell. Den heter ” *Danslärarens Återkomst* ” och är en thriller. Jag har aldrig läst nåt av Mankell, slarvigt kanske, men vi läser boken. Denär välskriven och ordrik och har en bra intrig. Det känns att Mankell har ett personligt engagemang.
::: indent
Som vanligt när du bryter ner en bok uppenbarar sig ett antal håligheter som du som manus författare måste skyffla igen, men det löser sig. Serien spelas in, regisseras av Stephan Apelgren med Jonas Karlsson i huvudrollen.
:::

::: indent
Jag ser den inte.
:::
