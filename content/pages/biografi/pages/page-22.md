---
page:
  number: 22
anchor: p-022
permalink: false
tags: [biografiPage]
layout: biography
---
![Självporträtt CR.](https://pub-511c9170c3a84a38827fa0aaa81fbdc9.r2.dev/img/147.png)

Pånattåget tillbaka till Stockholm dricker vi oss fram till ett gemensamt kulturprojekt: Happy Cousins - en författare och en konstnär. Motto: Vi ska inte förändra världen, vi ska förädla den. Projektet ska komma att pågåutan avbrott i nästan trettioår, tills Carsten dör i cancer 1992 - Carsten i rollen som ” Jokern ”, jag i rollen som ” Tjuven ”.

![Vi tar fram en stämpel med vårt varumärke.](https://pub-511c9170c3a84a38827fa0aaa81fbdc9.r2.dev/img/11.png)

::: part
:::
Vårt första gemensamma arbete är en svartvit kortfilm. Den spelas in på en strand i Danmark. Fyra sorgklädda män hänger en konstnär i en död gran, klär av sig nakna och försvinner ut i havet. Filmen heter ” *Still Life* ”.
::: indent
En förövning.
:::

::: indent
Carsten målar senare en tavla han döper till ” *Still Life* ”.
:::

![](https://pub-511c9170c3a84a38827fa0aaa81fbdc9.r2.dev/img/12.png)

Vi är båda berusade av inspiration. Den som flödar mellan oss och den som framtiden erbjuder. Jag hoppar av Journalisthögskolan och Carsten slutar som art director på Gutenberg h us i Köpenhamn - en fast anställning som kostar på att avbryta (Carsten är ocksågift, med Amis, och har en liten dotter, Johanna). Men vi är totalt fokuserade på att försöka skapa nåt banbrytande. Nåt osett. ” *The sky is the limit*. ” Det osedda blir en bildpoesibok i ett unikt format: 32 sidor som är 1 meter gånger 70 centimeter och heter ” *The Mister Ray Balon Sinclaire* ”.

![](https://pub-511c9170c3a84a38827fa0aaa81fbdc9.r2.dev/img/13.png)

**”Det är egentligen inte själva partiklarna som bygger upp honom, jämför helgonen, utan det faktum att han aldrig har vridit sig på ett kors, dvs hängt över deras dubbelsängar och utsatts för körens himmelska hyllning. Medveten om detta har han också kunnat skapa en värld där han osökt kan fälla ut sina vingar; en värld utan partiklar och helgon.**

::: accordion
Förut levde han ensam. Nu hämtar han sina offer nästan dagligen (det är en upplevelse att ligga på hans mjuka vingar). Han fyller sin värld med bevis, eller som han kallar dem: läppar. Det är meningslöst att smyga dig in i kören, eftersom han kan alla stämmorna, och lika hopplöst, för att inte säga dumdristigt, att klä av dig naken och försöka spela främling. En dag fryser du och då hämtar han dig.

Kanske verkar det skrämmande att fråntas partiklarna? Kanske än mer att upphöra som helgon? Ändå är det ögonblick då du känner hans vingar stilla svepa dig ett sällsamt och fascinerande ögonblick.

Som utvalt offer (vilket måste betraktas som en unik händelse i ditt liv) för han dig till Rosmari, som älskar med dig, tvättar dig och väver samman dig med de andra till ett färgrikt täcke (han använder detta för att skyla vingarna i tullen) ... och sedan, ut ur en värld och in i nästa.”
:::
