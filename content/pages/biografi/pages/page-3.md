---
page:
  number: 3
anchor: p-003
permalink: false
tags: [biografiPage]
layout: biography
---
::: part
:::
::: center
## prolog
:::

Jag sitter i mitt arbetshus i skärgården och tittar utöver en liten insjö. Längre ut, i den stora världen, sveper ett virus över jorden. Härinne är det dags att städa.
::: indent
Döstäda.
:::

::: indent
Jag är fullt frisk, men vet att en propp kan plugga igen kroppen för gott, mitt i en kräftklo. Om inte okända virus krälar in och gör sig hemmastadda.
:::

::: indent
Det är dags att underlätta liksaneringen.
:::

::: indent
Jag har ett gediget arkiv som sträcker sig tillbaka till början av 60-talet och dessutom nio barn och barnbarn, utspridda över sex decennier.
:::

::: indent
Jag vill berätta för dom.
:::

::: indent
Jag vill göra det jag aldrig gjorde själv med Otto, min pappa, satte mig ner med en bandspelare och ett par groggar och fick hans berättelse. Om kvarteret Korpen i Malmö, sillfabriken, alkoholismen, resan genom nazismen och välfärdsbygget, euforin som utlandssvensk i Las Palmas, hatet mot Palme, utplanandet i en tvåa i ett höghus i Mörby Centrum. Hur såg den resan ut?
:::

::: indent
Men det gjorde jag inte.
:::

::: indent
Nu vill jag ge mina ättelägg en chans att lägga mig åt sidan (möjligen tar jag dom som ursäkt för att få det här gjort, må så vara).
:::

Jag har aldrig funderat på att skriva mina memoarer, däremot har jag över tid känt ett behov av att få en överblick över mitt splittrade livsverk, över det jag har åstadkommit, ett slags självbiografiskt bokslut. Förmodligen för att tillfredsställa mitt bekräftelsebehov, göra mig tillgänglig.
::: indent
Kanske är det också ett sätt att försöka försonas med min ofullkomlighet, att kartlägga mina begränsningar utan att sörja vattenfallet, att till slut se vem jag var och vem jag är, inom ramen för ett kronologiskt porträtt.
:::

::: indent
Jag vet inte.
:::

::: indent
Jag vill helt enkelt följa mig själv så tätt det går, *folkhemsterroristen* och *hädelsens härförare*, medan jag fortfarande har språket och sarkasmen intakt. Kanske krävs det ett cv vid porten till Paradiset?...(eller ett covidpass).
:::

::: indent
Jag bestämmer mig också för att berättelsen ska inkludera det 33 år långa kulturprojektet Happy Cousins, som en tribut till min kusin Carsten Regild.
:::

Reflektion: Jag har aldrig blickat bakåt. Nånsin. Aldrig grävt i det passerade. Alltid varit totalt ointresserad av mitt ursprung. Aldrig fascinerats av släktforskning. Nu måste jag drunkna en aning, sjunka ner i det förflutna utan flytväst, ekoloda i det förgångna.
::: indent  
Det är inte helt angenämt.
:::

Fotnot till alla svensklärare påmellanstadiet: Mitt val att använda talspråksformerna ” nån ”, ” dom ”, ” nåt ”, ” sen ” och ” nånsin ”är mycket medvetet och handlar om den litterära sången. Av samma orsak har jag kvar det lilla ogräset ” att ” påställen där allt fler har ryckt bort det idag - det fyller en melodisk funktion för mig.

Jag inser snabbt att min berättelse inte är optimal i traditionell bokform. Jag har producerat så mycket som innefattar ljud och rörlig bild. Som blir tydligast i den form det har gjorts i. En digital berättelse? I form av en slags hemsida? Utlagd pånätet? Har det gjorts förut?
::: indent
Min bokagent och mina förläggarkontakter reagerar direkt.
:::