---
page:
  number: 257
anchor: p-257
permalink: false
tags: [biografiPage]
layout: biography
---
**Satir är inte en underhållningsform. Den som tar satiren i anspråk ska vara medveten om redskapets funktion - satiren är ett rått instrument, utan ironins eleganta undertext eller driftens lättköpta poänger. Swift snarare än Wilde. Den främsta funktionen är inte att roa, utan att beröra och uppröra: att åstadkomma en djupare reaktion. Använd på allvar, är satiren ett anarkistiskt redskap för samhällskritik. Ett vapen, inte en försörjning. Den använder sig av namns nämnande och faktiska företeelser. Av tydlighet - Strindbergs Svarta Fanor, men utan täcknamn.**

**     Satir skrivs ur en privat upprördhet, en personlig reaktion på en offentlig svinaktighet - den blir ointressant när syftet primärt är kollektiv underhållning. Att skriva satir är ett uppdrag under ansvar - angreppet måste vara personligt förankrat och emotionellt försvarbart.**

**     Satir arbetar utan medkänsla. Den kan vara frånstötande, smaklös och depraverad, allt för att få vissa saker sagda som inte kan uttryckas på annat sätt.**

**     All effektiv satir förutsätter formsäkerhet - språket måste behandlas med klinisk briljans. Det är lätt att skriva plumpt, men föga effektivt. Ju exaktare gestaltning desto infamare.**

**     Samhällskritisk satir är också en färskvara - ju närmare källan desto effektivare. När avståndet ökar i tid och rum avtar den satiriska kraften.**

**     Slutligen. Att skriva sann satir förutsätter följande insikt: det finns inga ”gränser”****. Gränser är normativa överenskommelser inom ramen för det rådande samhällsklimatet. All sann satir måste vara trogen sitt emotionella ursprung: upprördheten, och uttrycka den, oavsett normativa ”gränser” - den som går för långt banar väg för efterföljare att gå längre än förut.**

**     God smak mjölkar ur testiklarna.”**

101010 - ett brutalt enkelt datum. Det datum när Ove Enervald dör. Ytterligare en i raden av täta vänner från det förflutna som försvinner ur sammanhanget. Han har varit svårt sjuk en tid, vistats på ett hospis i närheten av vår bostad i Nacka, insett att det utmätta är utmätt. Vi besöker honom en solig eftermiddag. När vi ska gåtittar han på Cilla och säger:
::: indent
– So long, baby.
:::

::: indent
Dagen efter dör han.
:::

![224.png](https://pub-511c9170c3a84a38827fa0aaa81fbdc9.r2.dev/img/224.png)

Oves aska sprids på Kanholmsfjärden i Stockholms skärgård, i närheten av hans hem på Runmarö. Några dagar efter ceremonin påhavet samlas hans närmaste släkt och vänner i hans vardagsrum, inrymt iövervåningen på en gammal lada. Tvåav dom är hans son John och hans mamma Maja-Lena, vi har alltid kallat henne Masa. Hon har bett mig säga några ord om Ove.
::: indent
– Självklart.
:::

::: indent
Sagt med samma oreflekterade enkelhet som när jag ombads presentera Dylan på SVT. Och med nästan samma plågsamma efterföljd.
:::

::: indent
Dock har jag den här gången ingen större svårighet att komma påvad jag ska prata om - jag har känt Ove sen mitten på60-talet, vi har rest både utrikes och invärtes, jag vet exakt vad och hur mycket jag ska berätta. Just innan jag ska resa mig och börja mitt ” tal ” vill Masa spela en av Ovesälsklingssånger. Det är Ola Magnells *”Vallmoland”*.
:::

Under den andäktiga lyssningen, i ett rum fyllt av sorgsna, tysta människor, känner jag hur det börjar spänna i bröstet, hur jag får svälja upprepade gånger, hur texten och melodin rammar mig rakt i magen. Eller hjärtat. När sången är slut reser jag mig, harklar mig och vet inte vad jag ska säga. Jag famlar några sekunder efter ord, kommer inte ihåg hur jag hade tänkt börja, säger några improviserade saker och hör hur rösten brister.
::: indent
Det är ingen höjdare.
:::

::: indent
På ett eller annat sätt hittar jag tillbaka till orden efter en stund, till det jag hade tänkt berätta, till det jag ville förmedla om Ove. Men jag gör det med en skugga av den kraft jag hade velat ha.
:::

::: indent
Efteråt går jag ut för att fåluft, svalka ner blodet. Och tänker: musik är förödande ... förödande över lägset alla andra emotionella instrument. Det går inte att värja sig. Jag borde ha vetat det, efter att ha varit inbäddad i musik sen tonåren, men det hjälpte inte. Jagåkte iväg på en resa som jag aldrig glömmer.
:::
