---
page:
  number: 110
anchor: p-110
permalink: false
tags: [biografiPage]
layout: biography
---
::: indent
– Jävligt fina bilder, mumlar han, skallerormen och Boot Hill, jävligt fina bilder.
:::

::: indent
Schackspelet ligger och vakar vid sängkanten. Han klarar inte motelldöden. Han klarar inte tristessens extas. Han har krypande explosioner under huden. Ovanför hans huvud vaggar en tom metallgalge.
:::

::: indent
– Det är där vi ska hänga slaktfracken, säger han.
:::

::: indent
Hans vackra van Gogh-skor hänger med remmarna neråt. Den svarta västen, med diamanten från Istanbul i knapphålet, den svarta västen ligger upptryckt mot dörren som en strykrädd tvååring. Han släcker. I mörkret hör jag hans röst:
:::

::: indent
– Spansk krage ...
:::

Vi passerar gränsen till Utah, på väg mot Colorado, stannar till i en mindre stad. Vi har kört genomöken och hetta i timmar, är svintörstiga. Går in på en bar, sjunker ner vid disken.Äntligen!
::: indent
– Tvåöl, tack!
:::

::: indent
– Vi serverar inte alkohol.
:::

::: indent
– ... det är ju en bar?
:::

::: indent
– Tyvärr.
:::

::: indent
– Okej, var ligger närmsta bar där man kan få en öl?
:::

::: indent
– I Colorado. Det här är Utah. Det finns ingen alkohol i Utah.
:::

::: indent
Mormonland.
:::

::: indent
Vi sjunker ihop i Silverkungen.
:::

Vi kör rätt fort mot Colorado. Mot Klippiga Bergen. Klättrar längs bergsvägar, kommer upp på en platå, stannar till, går ut, tittar bort mot en jättelik dalgång, hör ett avlägset ljud: långt borta ser vi en stor buffelhjord, en svart massa av bisonoxar på väg genom det höga gräset, tusentals, raggigt skinn hänger nerför kropparna, rör sig långsamt i solnedgången, som för hundraår sen.
::: indent
Det är såvackert och vi blir lite förbluffade. Finns det såstora hjordar av vilda bufflar kvar?
:::

::: indent
Några minuter senare blir vi nästan lika förbluffade. Vi kommer runt ett hörn högt upp i bergen, nedanför oss är en djup ravin, mitt i ravinen står en gigantiskt hög rauk, smal, urholkad av flodvatten, högst upp pårauken står ett stort svart lok. Ett järnvägslok. Balanserande påraukens topp.
:::

::: indent
Vi kliver ur. En liten skylt vid ravinkanten har en kort information: ” Minnesmärke över Denver & Rio Grande Western Railway. ”
:::

::: indent
Ett lok på en rauk mitt i en ravin i Klippiga Bergen?
:::

::: indent
Okej, dom har inga pyramider, dom får jobba med det dom har.
:::

Vi kör och börjar bli utsvultna. Till slut dyker det upp en vägrestaurang. Strålkastarna får in den blinkande skylten: ” Mexican Food-Steaks-Lobster ”*.*Äntligen! Jag bromsar in och slår av tändningen. Dåslocknar skylten. Allt ljus i restaurangen släcks. Hela stället blir totalt mörkt.
::: indent
– Ryktet har föregått oss, säger Bruno.
:::

Vi kommer fram till Cimarron: Tvåmotell, en restaurang, en postskrubb, en bensinmack, en spritbutik och en bastu. Två mil till närmaste bio. Vi stannar till vid restaurangen. Vill checka av om vi ska stanna här.
::: indent
Bra atmosf är när vi kliver in. Creedence i högtalarna, pådisken en modell av loket i ravinen vi sett tidigare, en Kennedystatyett i brons och ett akvarium fullt med humrar. Vi går fram till disken och ber om tvåglas vitt vin.
:::

::: indent
– Vinet är slut, det vita.
:::
