---
page:
  number: 219
anchor: p-219
permalink: false
tags: [biografiPage]
layout: biography
---
**Den eftermiddagen gjorde sig byns samtliga kvinnor ärende till brunnshuset, samtliga utom en. Av någon egendomlig anledning ville alla fylla på sitt vatten samtidigt och trängseln i det lilla rummet blev besvärande. Dom som hamnade utanför tryckte öronlapparna mot lerväggen.**

**     - Sa han bara ”katter”****?**

**     Frågan var riktad till Vattenkvinnan, som satt inkrupen i ett mörkt hålrum i husets ena vägg, ett slags uråldrig krypta där hon tillbringade dygnets ljusa timmar. Hon var mycket tystlåten. Ingen i byn hade ställt frågor till henne på mycket länge, rörande annat än vattnet, och då nästan alltid i anklagande form: hon tillhörde en lägre sort. I brunnshuset fyllde man sitt krus och försvann. **

**     Vanligtvis. **

**     Nu fyllde man utrymmet runt vattenhålet med reptilsnabb nyfikenhet.**

**     - Sa han verkligen bara ”katter”****?**

**     - Katter, så sa han ... fast vackrare, viskade Vattenkvinnan från kryptan. Så satte hans ögon punkt.**

**     Samtliga stirrade mot hålrummet i väggen.**

**     - Hur vet du det?**

**     - Han tittade på mig.**

**     - På dig?**

**     - På mitt ansikte.**

**     Det redan trånga rummet trycktes ihop av obekväm tystnad. Vatten var det väldigt få****, om ens någon, som tänkte på****: den bruna skuggan hade sett Vattenkvinnans ansikte? Vad betydde det? Och så hade hans sagt ”katter” och försvunnit?**

**     Brunnshuset tömdes mycket snabbt. En svärm svarta skalbaggar kilade mellan byns gränder, knastrande, alla i samma riktning. Till och med Vattenkvinnan följde med, en bit bakom, med en kraftig tygbit över huvudet. Ingen vände sig om, alla var på väg till den enda i byn som inte hade varit i brunnshuset: Enögda Bierté****, annalisten. Den enda kvinnan i byn som kunde skriva. För övrigt den enda kvinna som hade sett en man tidigare.**

**     En riktig man. **

**Enögda Biertéhade två friska ögon och en blick som kunde paralysera en jaktfalk i flykten: hon såg mycket bra, speciellt i mörker. Sitt öknamn hade hon aldrig ifrågasatt. Ingen annan heller. Enögda Biertéifrågasatte man inte. På sin höjd bytte man rykten bakom hennes rygg, små rykten, ofarliga, som aldrig skulle våga sig in i Biertés tillvaro.**

**     Till Enögda Biertérasslade samtliga byns kvinnor den eftermiddagen.**

**- Jag har sett honom.**

**     Enögda Biertéstod i dörröppningen till sitt dova stenhus, hennes röst nådde ut över hela svärmen.**

**     Så tystnade hon.**

**     - Han har sett Vattenkvinnans ansikte ... kröp det upp ur hopen.**

**     - Och sagt ”katter” till henne ...**

**     - Jag vet.**

**     Enögda Biertévisste. Naturligtvis. Ingen hade väntat sig annat. Hennes makt byggde på det. Hon hade redan försvunnit in i huset och lämnat ytterdörren på glänt. Svärmen tog det som en blandning av befallning och invit.**

**I Enögda Biertés hus fanns det gott om plats, för alla, även om Vattenkvinnan föredrog att hejda sig vid dörrposten, där hon diskret drog av sin huva.**

**     - Det handlar om den gyllene grenen! började Bierté****.**

**     Hennes klogula pekfinger hade landat på en tunn bunt dammiga papper mitt på hennes välpolerade träbord. Nu drog hon en krökt nagel längs översta arket och hostade till. Hela svärmen sjönk ner på golvet, alla utom Vattenkvinnan.**

**     - Allt står skrivet, för mycket länge sedan, och nu ska ni få höra vad det handlar om.**

**     Så lyfte Biertéförsiktigt det första sköra arket upp i läshöjd, blåste bort ett moln av partiklar och fokuserade sin gulgrå blick.**

**     - ... ”En dag ska en man komma till Änkornas By, på andra sidan det öde landskapet. Ingen ska se honom komma, ingen ska veta vem han är. Plötsligt ska han stå där, utanför byns enda bar, en brun skugga med ett långsmalt gevär under armen ... ”**

**     - Och en ryggsäck!**

**     Rosalita kröp snabbt ihop igen.**

**     - ... ”Han ska komma till byn för att skjuta samtliga katter utom en, som han levande ska trä upp på en kraftig ståltråd och hänga ut i byns enda lyktstolpe för att markera sin avfärd.”**** ...**

**     Vem som i det ögonblicket kvävde ett ljud märktes inte, men det hördes.**

**     - ... ”Han ska börja sitt skjutande i skymningen och när morgonen kommer ska två personer ha lämnat byn. Mannen är en av dom. Av honom återstår bara kattlik och en gnyende hundvalp som han släppt ut i skydd av mörkret.”**** ...**

**     Enögda Biertésänkte pappret en aning, hon visste redan vad som skulle komma.**

**     - Vem mer ska försvinna ur byn?**

**     Det var inte Vattenkvinnan som frågade. Det var en röst vilken som helst ur svärmen på golvet, och Biertédrog in luft. Hennes blick släppte pappret, för första gången, och hon talade utan facit.**

**     - Den enda i byn som känner igen en man.**

**     - En riktig man, menar du.**

**     Nu var det Vattenkvinnans röst. Att hon överhuvudtaget yttrade sig spred en viss oro på golvet. Att hon dessutom hade en helt ny klang i rösten var det nog bara Enögda Biertésom uppfattade.**

**     - Just det, kära du, en riktig ... man.**

**     Biertés sätt att uttala ordet ”man” lämnade ingen tvekan hos dom övriga kvinnorna. Anonyma suckar blandades med mer svårtydda läten, torra läppar drogs isär över glest belägna tänder. I den allmänna upphetsningen var det ingen som märkte Enögda Biertés blick när den landade i Vattenkvinnans ögon ... där låg den ett par sekunder innan den självmant drog sig tillbaka: hennes ansikte var fullt återställt när kvinnan vid hennes fötter oroligt frågade.**

**     - Vems katt ska han börja med?**

**     Det var Kvinnan utan sorg som frågade och i hennes inandning slog ekot av det första skottet in i rummet. Enögda Bierténästan viskade sitt svar till kvinnan.**

**     - Din.**

**     Mer blev inte sagt hos Bierté****, mer behövde inte sägas. Vattenkvinnan försvann först, ljudlöst, svärmen lämnade huset dröjande, rasslade mellan gränderna och kröp in i sina släckta grottor.**

**Den natten sov ingen i byn. Inte kvinnorna, som för varje nytt skott ökade antalet korstecken. Inte den bruna skuggan, som målmedvetet uppfyllde sin profetia, eko för eko. Inte Vattenkvinnan, som mycket omsorgsfullt tvättade sitt vackra ansikte i kallt klart vatten och inte heller den mörka skepnad som med stora svårigheter krängde in sin kropp i en smäcker rosenröd klänning: bara det kraftiga tygstycket föll lätt på plats över huvudet.**

**     Inte ens när inga skott mer föll, somnade byn.**

**Och först när gryningen hade övergått i spröd värme, vågade sig kvinnorna ut ur sina grottor, hopkurade, utvakade, tassande längs dom bleka solstrålarna. Fler och fler, sammanklumpade, alla rasslande i samma riktning en gång till, kryssande mellan sönderskjutna kadaver: kattlik, överallt, en del redan invaderade av namnlösa kräldjur, andra på väg att bli fågelfrukost.**

**     Sakta drog svärmen genom Änkornas By, genom gränderna och ut över det lilla torget, där den hejdade sig, stirrade, och släppte upp ett besviket sus mot den tomma lyktstolpen.**

**     - Så var det inte skrivet, viskade Rosalita.**

**     Och fick ljudlöst bifall av den övriga svärmen - så var det inte skrivet. Oroligt rörde sig alla vidare, målet var Enögda Biertés hus, där redan på långt håll den tunga dörren syntes stängd och järnbommen pålagd utifrån.**

**     Svärmen andades ut.**

**     - På den punkten läste hon rätt, sa Kvinnan utan sorg, halvhögt.**

**     Och sedan återvände man till sitt.**

**Rosalita var den första som behövde vatten den dagen, till blommorna på sin mors grav. Hon gläntade på Vattenkvinnans dörr och stack in sitt krus. Ingen hand tog emot på andra sidan.**

**     - Vakna! nästan skrek hon in mot kryptan.**

**     Men ingen vaknade därinne. Allra minst Enögda Bierté****, som hängde naken från vägg till vägg i det trånga brunnsrummet, uppträdd på en kraftig stålwire, in genom hennes gapande mun och ut ur den blödande buken. Hennes enda kvarvarande öga ryckte fortfarande, annars var allt stilla. Det enda som hördes var ett svagt gnyende valpljud från ett kraftigt tygstycke inne i kryptan.**

**     Att Vattenkvinnan hade försvunnit med den bruna skuggan tog alla för givet, även om det bar emot, vilket gjorde att ingen i byn på ett bra tag märkte den egendomliga bismak vattnet hade börjat få****. Då hade Kvinnan utan sorg redan flyttat till en bensinmack i Turkey Flat, halvvägs mellan Tombstone och Dallas, där hon ett halvår senare tog sig namnet Magdalena.**

**     Föga anade hon vem som skulle dyka upp.**

Jag skickar texten. Mannen från resemagasinet hör av sig, han gillar historien, men är tveksam till slutet.
::: indent
– Det känns så, jag vet inte, öppet, man blir lite hängande i luften.
:::

::: indent
– Okej? ... jag kan titta på det.
:::

::: indent
Egentligen har jag inte tid, men blir lite provocerad. Hängande i luften? Så jag sätter mig och skriver en kort fortsättning påhistorien, ur ett helt annat perspektiv. Jag kallar den *”Just när fundamentet brister”*:
:::
