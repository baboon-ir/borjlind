---
page:
  number: 164
anchor: p-164
permalink: false
tags: [biografiPage]
layout: biography
---
Nytt märkligt projekt:Radioproducenten Kjell Dabrowski sammanför mig med charmören och ... charlatanen, höll jag på att säga, men det är orättvist ... Gunnar Hellström. En på sin tid mycket välkänd och erkänd skådespelare, med en aura av bedagad Hollywoodparfym runt sig. Anledningen är sångerskan Agnetha Fältskog i ABBA. Det ska göras ett tv-program med henne, en 50-minuters show som går under arbetsnamnet ” *Nun of your business* ”. Jag ska skriva texter, Hellström ska regissera, Fältskog ska agera. Konstellationen av människor fascinerar mig.
::: indent
Vi träffar Fältskog på en välvald och mörk restaurang, pratar lite löst, hon är mycket sympatisk, vacker och avspänd. Efter detåker jag och Dabrowski till Hellströms sommarhus på Torö- enösom har sin egen skvallernivå.
:::

::: indent
Hellströms sommarhus var en tid ett häng för Greta Garbo och andra ur den tidens kulturliv, senare blev det granne till ett annat ochännu mer spektakulärt hus, den danske resebaronen Simon Spies rymdskepp (från källarplanet byggde han en räls ner till vattnet, såhan kunde fraktas rakt ner i badet utan knotiga mellansteg). När han dog blev hans stenrikaänka Jannie kvar i huset. Vilket inte undgick grannen och charmören Hellström, som inledde en relation med henne.
:::

::: indent
Kul syn: Jannie och Gunnar i den lilla rälsbussen på väg ner i det iskalla havet, i baddräkter, djupt förälskade.
:::

::: indent
Facit: Programmet produceras aldrig.
:::

Det gör inte heller nästa projekt, tyvärr: ” *Truth Kills Everybody* ”.
::: indent
Multimediagruppen Gateway skriver tillsammans ett treatment till en tv-film som ska handla om våra aktioner och föreställningar, interfolierade med nytt material. Vi har valt titeln från Carstens och mitt arbete med Ted Hughes epos ” *Crow* ”. Vi vill helt enkelt visa multimediaformen i tv-format. Vårt treatment är rikt illustrerat och hyfsat dramatiskt (jag har börjat lära mig en del om treatment: fånga, binda, chocka). Det inleds med:
:::

::: poem
**På första dagen**
**Ledde en orkeslös häst sitt föl att dricka vid Evigheten**
**Men där fanns bara ett svävande öga**
**Som förstenade dem med sin blick.**
:::

Ett citat från den amerikanske poeten Kenneth Patchen (han tog livet av sig och lämnade en handskriven lapp påköksbordet till sin fru: ” *va rörigt det blev* ”).
::: indent
Vårt treatment är ingenting som fäster hos några tv-producenter (det dröjer till 1990 innan vi får genomföra idén i SVT, dåi 8 halvtimmesprogram under namnet ” *Sista Skriket* ”).
:::

Resten avåret skriver jag mängder av texter: dikter, jubileumskantater, program för slag, sketcher, artiklar, satirer, sångtexter (för kalenderbitaren finns allt ” extramaterial ” redovisat under APPENDIX).

