---
page:
  number: 105
anchor: p-105
permalink: false
tags: [biografiPage]
layout: biography
---
På väg tillbaka passerar vi Bird Cage Theatre. Påväggen sitter en gammal klassisk affisch som upplyser om att den berömda magdansösen Little Egypt ska uppträda här ikväll. Vi fortsätter till baren på Allen St, Crystal Palace, och blir kvar ganska länge.

**En Jack Daniel´s i Tombstone**

**Nere i mexico**

**               lyfte gamarna med det bästa från vägen**

**härinne på Crystal Palace**

**               rullar sval bomull över biljardbordet**

**det är sant**

**vi tänker aldrig arbeta**

**vi använder våra händer till kärlek**

**& ute på Allen Street**

**               hörs klackarna så tydligt**

**när vi springer i åskregnet**

**bjudna till en kvinna**

**               som skrev dom bästa sångerna 1890**

**& tog sitt liv**

**för någon annan än oss**

***B.K.Ö******: ur ”Spelarens Sten”***

Vi lämnar Crystal Palace och bestämmer oss för att besöka Boot Hill. Den mytiska kyrkogården. Den ligger en bit utanför stan. Vi promenerar. Det hinner mörkna en del innan vi kommer fram. På avstånd skäller präriehundar.
::: indent
Vi går längs gravarna i dunklet, läser påstenarna. ” Hung by mistake ” står det på många, ” Killed by accident ” på andra. På en står det: ” HERE LIES LESTER MOORE/FOUR SLUGS FROM A FORTYFOUR/NO LESS NO MORE ”.
:::

::: indent
På många gravstenar med döda kvinnor står det bara ” Suicide ”, en antydan om livsvillkoren.
:::

::: indent
På väg tillbaka hinner det bli beckmörkt, fullmånen är uppe, hundarna ylar. Vi går längs ett dike på väg in mot Tombstone. Plötsligt rullar en polisbil upp vid vår sida, stannar till. Begär legitimation. Vi förklarar att vi är utlänningar, att vi just har varit på Boot Hill.
:::

::: indent
– Mitt i natten?
:::

::: indent
– Ja.
:::

::: indent
– Vad gjorde ni där?
:::

::: indent
– Tittade pågravstenar.
:::

::: indent
Dom skakar lite påhuvudet och sägeråt oss att hålla oss inomhus. Tvåmördare har just rymt från Sonora Jail och kan dyka upp var som helst. Vi hastar längs Allen St in mot vårt hotell.
:::

::: indent
Jag somnar direkt och drömmer om Wyatt Earps vackra, tredje fru, Josephine Earp.
:::

Det sista vi gör i Tombstone är att ta ett fotografi. På riktigt. Vi går in i en fotoateljépå Allen St och tar en porträttbild.

![311.png](https://pub-511c9170c3a84a38827fa0aaa81fbdc9.r2.dev/img/311.png)
