---
page:
  number: 212
anchor: p-212
permalink: false
tags: [biografiPage]
layout: biography
---
**Verkligheten hårdnade. Människor betraktades inte länge som människor, eller ens som individer, människor reducerades till en konjunkturanpassad tillverkningsresurs. Det var produktionsbehoven som styrde, det var avnämarna som bestämde. Barnen sattes i skola tidigare och tidigare och tvingades välja social inriktning innan dom var 12 år. **

**     Själva satt vi i en rävsax.**

**     Vi tvingades uppfostra våra barn med metoder som vi själva inte hade upplevt, till ett samhälle som vi inte kände till. Så vi lärde dom självkontroll. Ett annat ord för anpassning. Lärde dom att uppträda civiliserat i en ociviliserad tillvaro. En tillvaro som berövade dom varje möjlighet till ett värdigt liv. **

**     Och vi visste inte vad vi skulle göra.**

**     Vart vi vände oss föll det bestående sönder. Levnadssätt och livsstilar förbrukades hänsynslöst. Känslan av osamtidighet spred sig. Vi blev främmande för vårt eget samhälle. Främlingar för varann. Våra erfarenheter hade inget nyttovärde. Vår samlade kunskap var värdelös i en tillvaro med helt nya spelregler. Det blev experternas tidevarv, där den största förtjänsten var bristen på erfarenhet. Det förflutna blev ett fängelse. Friheten fanns i framtiden.**

**     Och vi kunde inte orientera oss länge.**

**     Vi gick vilse i oss själva. Solidaritetsytorna mellan oss minskade. Dom sociala avbrotten ökade. Kvinna skildes från man. Föräldrar skildes från barn. Vänner kom och försvann. Lärare byttes ut. Arbeten växlade. Sociala kontakter knöts och kapades. Rötterna slets sönder. Svalget mellan människan och människans ort ökade. Vi hade ingen jord längre. Ingen tillhörighet. Vi hade inget bruk att fylkas runt, ingen by att känna förankring i. Vi hade inget gemensamt arv längre - vi hade gjort oss urarva.**

**     Så vi vigde oss åt konsumtionskult och duglighetsdyrkan.**

**     Vi blev socialt disciplinerade. Lojala. Plikttrogna ... och utbytbara. Stansade ur samma mall. Måttskurna för ett samhälle utan annan destination än sitt eget långsiktiga sönderfall. Vi blev kuggar bland kuggar på ett drev som snurrade snabbare än våra hjärnor orkade registrera. Vår förmåga att kommunicera och artikulera oss bröt samman. Vi visste inte vilka vi var, visste inte varför vi levde. Villrådigheten blev kronisk. Vi hade ingen egen själ längre, eller ens ett gemensamt öde. Utom det, att vara statistiska slaktdjur åt planerarnas prognoser.**

**     Så varför bjöd vi inte motstånd?**

**    Varför fogade vi oss och lät oss förstummas? Varför höjde vi inte vår röst? Varför lät vi vår värdighet besudlas, rakt framför ögonen på oss ... varför lät vi oss förvandlas till en motståndslös kameleontmänniska? Hade vi inget civilkurage längre? Vågade vi inte ställa oss utanför? Hade vår ryggrad förtvinat? Vad hände med oss?**

**     Varför försvann vi?”**

Texten trycks i Expressen en vecka efter prisutdelningen.
::: indent
Bra spridning, gratis.
:::

Klargörande 4: Jag har aldrig deltagit i ” det offentliga samtalet ”. Jag har aldrig haft behov av att ” göra min röst hörd ” i det för dagen ” stekheta ”, att oavbrutet ha en privatåsikt (som sagt: man bör bytaåsikter som man byter skjortor). Vid ett fåtal tillfällen (två, tror jag) under 55år har jag reagerat och gett offentligt uttryckåt en privat upprördhet, senast som svar på en intervjufråga:
::: indent
– Vadönskar du mest av allt just nu?
:::

::: indent
– Att Trump dör.
:::

::: indent
Resten har jag kanaliserat i min konstnärliga verksamhet.
:::

Mina föräldrar dör på90-talet, med någraårs mellanrum. Svea i cancer, Otto av utslitet hjärta. Arvet består huvudsakligen av en del vackra möbler och föremål, tillverkade av intarsiaspecialisten och rumlaren Nils, farfar. Det pekuniära utfallet är magert, men vi behöver inte göda kistkrämarna i onödan. Båda föräldrarna är noga med att deras kremerade kroppar ska strös för vinden. Inga privata minnesplatser. Inget konkret som ska minna om deras liv. En sekul är attityd som jag kan sympatisera med.
