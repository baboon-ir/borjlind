---
page:
  number: 129
anchor: p-129
permalink: false
tags: [biografiPage]
layout: biography
---
---

Kort mellanspel: Jag får ett långt brev Expressens kulturchef Arne Ruth. Han beskriver en debattserie han har tänkt sig i tidningen, under namnet ” *Befria Kulturen* ”, och ber mig om ett bidrag. Jag klipper upp hans brev i korta ord och meningar, klistrar ihop lapparna slumpvis och presenterar förslaget som en dadadikt - ” *oändligt originell och förtrollande sensibel men ingenting för vanligt sunt förnuft*. ”
::: indent
Den publiceras aldrig.
:::

Starkt biominne den här perioden: Jag bjuds in till en specialvisning i en liten biosalong på Kungsgatan. Vi ska se Stefan Jarls ” *Ett anständigt liv* ”.
::: indent
När jag kommer ut på Kungsgatan efter filmen ser världen lite annorlunda utän när jag klev in. Filmen har skakat om mig. Den har, som Ingmar Bergman senare ska sakna i en av mina egna filmer, nåttända in till smärtpunkten. Jag är våldsamt berörd. Det är en av dom filmer jag alltid nämner när jag tvingas namnge filmer som har påverkat mig.
:::

::: indent
En annan är ” *Krigarens själ”*. Denär regisserad av Lee Tamahori, utspelar sig på Nya Zeeland och handlar om en fembarnsfamilj som bor i slummen med en extremt våldsam pappa. Historien i sig är tämligen banal, men styrkan som den gestaltas på, råheten, har fäst hos mig (den ligger väldigt långt från min förstaälsklingsfilm, ” *Jules och Jim* ”, ettömsint triangeldrama mellan franska slackers med Jeanne Moreau som kvinnan i mitten ... förmodligen var jag själv lite förälskad i henne, 1962).
:::

Det häråret, påsenhösten, skriver jag ocksåmitt första filmmanus: ” *Kocken* ”. Det spelas in 26 (!)år senare, med Kjelle Bergqvist i huvudrollen - *slow train coming*.
::: indent
Men innan dess är jag medförfattare till en kabarépå restaurang Zum Alten Brunnen, skriver en egen kabarétill Norrbottensteatern, ” *Sockerkorven* ” och gör en dokumentärfilm i New York för SVT med den bestickande titeln ” *Voeyeur - Våldtäkt på verkligheten* ” - en djupdykning i olika urbana avarter.
:::

Succén med vår kabarépå Dramaten har gett flera inblandade mersmak. Mig måttligt, men det är grupptryck från begåvade människor. Vi beslutar att sätta upp en krogkabaréoch väljer restaurang Zum Alten Brunnen i Vasastan. Vi döper kabarén till ” *Bortkastat & Uppkastat - En containerkabaré*. ” Ensemblen består av Lars Amble, Tommy Körberg och Liz Nilheim. Musiken står Carl-Axel Dominique och Stefan Nilsson för.
::: indent
Scenen domineras av en skabbig container i nästan naturlig storlek, byggd av geniet Sören Brunes. Föreställningen börjar med att ensemblen glider upp över containerkanten och sjunger ” *Här är gudagott att vara*. ” Det är mitt förslag och emanerar ur min uppväxt. Vid en viss alkoholnivåskulle Otto alltid träna stämsång med familjen, främst mig. Alltid samma sång: ” *Här är gudagott att vara* ”. Sjungen ur containern får naturligtvis texten en annan innebörd.
:::

::: indent
Huvuddelen av föreställningens texter skrivs av mig själv, Forssberg och Finn Zetterholm.Även Jan Guillou bidrar med texter. Han uttalar sig i en tidning efter premiären:
:::

::: indent
– Kabarénär tam. Mina grejer kom inte med.
:::

::: indent
Nåväl.
:::

::: indent
Reflektion: Guillou är redan nu vänsterns mest briljante, hårdföre och muskulärt framträdande skribent, med ett påfallande personligt mod. Parallellt är han en imponerande kännare avårgångsviner och konnässör av utsökt konst.
:::
