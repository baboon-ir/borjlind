---
page:
  number: 229
anchor: p-229
permalink: false
tags: [biografiPage]
layout: biography
---
**Och ändå något sprött, ömtåligt och nervigt, som om det funnits en Pierrot bakom den tuffa masken, en viskning som hördes tvärs genom tingeltanglet och gjorde det ännu tingeltangligare, en öm gest - och sedan de pinglande narrbjällrorna.**

**    VARGEN - hans alter ego - var en ensamvarg som skydde flocken. Han passade inte in på samlingsutställningar; där verkade hans målningar som gälla ylanden utanför en ladugård. Men egendomligt nog märker man ingen gäll ton i en sal med bara hans egna målningar, som om han varit ett bråkigt barn som genast slutade bråka i ensamheten och lekte tyst.**

**     För Carsten Regild lekte, och man frågar inte vad barn menat med sina lekar. Det vore bara dumt att fråga sig varför han målade som han gjorde; hade han vetat det hade han genast slutat och räckt lång näsa åt sig själv i spegeln.**

**     Ändå**** ... - kanske skulle han ha sagt att han helt enkelt ville göra något vackert.”**

![210.png](https://pub-511c9170c3a84a38827fa0aaa81fbdc9.r2.dev/img/210.png)

Jag skriver själv en text till utställningskatalogen med titeln ” *Konstens Öga* ”:

**”Det finns en bristpunkt i varje människa, en punkt där kollapsen bidar. Den punkten är konstens öga. Därifrån återvänder ingen oanfrätt: det blicken sett i konstens öga utesluter allt slagg. Somliga av oss sugs mot punkten, med eller mot vår vilja. Somliga flyr åt andra hållet. Carsten flydde aldrig. Obönhörligt sögs han mot sin bristpunkt, balanserade över avgrunden och återvände: punkten blev hans öga.**

**Det var därifrån han målade. Anfrätt, och konstant besatt: han brast på duken. Resultatet var vackert och påfrestande. Exakt och gåtfullt. Han skar ett snitt i varje tavla och presenterade sin bristpunkt: han målade kollapsen. Inte sin egen, den hade han dresserat, utan vår. Samtidens kollaps. Den är avläsbar i varje bild, för den som vågar. Den är där för oss, vi som glider vårdslösa genom världen. För att vi ska minnas det vi helst vill glömma: hur det egentligen ser ut. På riktigt. När sanningen är det enda som återstår. Det blev hans verk. Och öde. När andra samlade sin kompetens i estetiskt  fulländade tavlor, slet Carsten upp ett trasigt hål av skräck. Fulhet, skam, groteskeri ... han visste sin omutliga uppgift: att förvalta skriket. Han var alltigenom sann. Det gjorde honom farlig, och förtvivlad. Och mycket utanför. Han visste för mycket om det förbjudna. Om det som avtäcks vid bristpunkten: han visste vem han var. Det är få förunnat, och det har sitt pris. Konstens öga är obarmhärtigt, i bristpunkten finns ingen nåd. Där härskar ett säreget ultimatum: berätta exakt det du ser, eller brist. Carsten berättade. Om absolut kärlek, som det innersta och yttersta av allt: han älskade sin kvinna tills han dog. Om ondskan, den lismande ondskan, som omärkligt förvandlar oss till det vi en gång fruktade. Om längtan, efter den sortens samhörighet som utesluter alla andra. Om hungern, det skållade barnet, den hunger som handlar om bekräftelse, eller bara enkel tröst. Om hatet, skuggan som förföljer oss, rösten av den innan, som förminskar oss med flit: han visste allt om den sortens hat. Och han berättade. Han berättade om det rudimentära. Om lusten, glädjen, den färgade hjärnan som exploderar i en orgasm av primitiv lycka. Om sexualiteten. Sexualiteten, som flåsar genom kroppen som en rabiesdrabbad vinthund: han vågade glänta på mörkret. Han vågade se. Åt oss. Och berätta. Han arbetade utan förtecken, avskalat och direkt, han hade gångavstånd till det undermedvetna. Hans redskap var skurna ur omvärlden, tydliga och komplexa. Han skapade ett universum av enkla symboler, en uppsättning bländande nycklar, som tillät hans blick att betrakta tillvaron med skoningslös konsekvens: han hade tolkningsföreträde till det djupt skrämmande. Och sanna: konstens öga. Nu är han död ... och jag såg honom senast igår, när han leende gled genom minnet och kastade släckt ljus mot himlen.” **

Till vernissaget trycker jag ocksåupp en diktsamling, 38 epitaph till minne av Carsten. Den heter” *Som en akt av längtan* ” (finns redovisad i MINNEN). Såhär lyder den första dikten:

