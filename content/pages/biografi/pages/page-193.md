---
page:
  number: 193
anchor: p-193
permalink: false
tags: [biografiPage]
layout: biography
---
::: indent
Gösta läser manuset. Det är tämligen genomarbetat och beskriver det vi har pratat om. Ett par dagar efter vår ankomst vill Gösta ta en promenad längs kusten. Jag tror att vi ska gnugga detaljer i manuset. Det ska vi inte. Gösta förklarar, mycket uppriktigt, att han inte vill göra historien längre. Att han mår dåligt av att konfronteras med den. Han blir nästan aggressiv. Jag blir lite ställd (andra intressenter i projektet blir betydligt mer ställda). Utan att vi berör det rent ut inser jag att historien har kommit för nära Gösta, för nära det förflutna, det han vill lämna bakom sig. Han vill inte konfronteras med det.
:::

::: indent
– Men du får gärna gåvidare med materialet, om du vill.
:::

::: indent
Det känns inte speciellt relevant. Historien begravs påde oinspelade manusens patetiska kyrkogård, gravstenarnas titlar gråter.
:::

::: indent
Själv tröstar jag mig med Cilla och utsökta ostron i den lilla hamnhålan, lagom storlek, lagom sälta.
:::

::: indent
Reflektion: Det är en aning beklämmande att konstatera hur mycket tid av mitt liv jag har lagt ner påidéer, projekt, synopsis, manus med mera ... som aldrig har blivit av. Flammat upp i skrivögonblicket och falnat ner i frustration (sen många år går jag bara in i projekt som jag vet kommer att realiseras, eller där sannolikheten gör mödan värd).
:::

Bob Dylan? Käpphästen?
::: indent
Filmgurun Nils-Petter Sundgren kontaktar mig och frågar om jag vill göra en introduktion till Bob Dylan`s film ” *Renaldo & Clara* ” som ska visas på tv. Jag ska själv framföra den innan filmen.
:::

::: indent
– Självklart, svarar jag.
:::

::: indent
Utan närmare eftertanke. När den kommer, eftertanken, inser jag att det inte är ett helt lätt uppdrag. För mig. Hur närmar man sig den man har skuggat genom allaår? Utan att bli krystad eller bombastisk? Hur introducerar man Bob Dylan på några minuter? Vilken spegel ska man välja? Vilket anslag? Utgångspunkten är naturligtvis filmen i sig. En undanglidande, mångbottnad och fragmentarisk historia som, det är jag ganska över tygad om, inte kommer att falla särskilt många tv-tittare påläppen - förutom dom som slukar allt Dylan rör vid. Jag tillhör inte dom.
:::

::: indent
Men har man sagt ” självklart ” såmåste man leverera, såsnart nog sitter jag i studion och försöker förklara det som ska visas:
:::

**”Filmen är en saga om den nya världen. En berusad tripp genom ett fosterland som vrider sig i våndor. Den berättar en historia, men inte med den vanliga historiens kännetecken. Det är känsloladdade fragment från en tidsepok som bara låter sig beskrivas i sina beståndsdelar. Av en tillvaro som bara är gripbar av en känsla i taget. Filmen är ett vittnesbörd om en period i Dylans liv, där han hänsynslöst lämnar ut sig själv och sina förtrogna, inneslutna i roller. Det är en musikalisk fresk, en resa genom Dylans surrealistiska tankevärld, där han hela tiden interfolierar sina sånger med en bildberättelse om livet on the road en höst i USA. **

** Det är också en film om sökande. Dylan söker hela tiden och han berättar vad han hittar. Han vet att hans historia är vår, att hans värld är vår, att hans liv är den del av våra liv. Ibland tangerar vi honom, ibland skymtar vi honom genom dimmor och ångest, ibland försvinner han in i natten och vi vet aldrig var han dyker upp. Tittar vi mot rampljuset sitter han i en källare och täljer dikter, tittar vi ut på gatan sitter han på ett berg och vinkar till Gud. Men han återvänder alltid, med nya historier. Och som alla stora diktare fortsätter han att leta, uppleva och berätta. Och vi vet aldrig vad nästa historia handlar om. Det är inte en slump att filmens första scen visar Bob Dylan med ansiktet täckt av en genomskinlig mask, sjungande ”When I paint my masterpiece”****.**
