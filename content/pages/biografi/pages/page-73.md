---
page:
  number: 73
anchor: p-073
permalink: false
tags: [biografiPage]
layout: biography
---
**”I ”Persona Non Grata” låter Rolf Börjlind sin vision av tillvaron explodera rätt i ansiktet på betraktaren, samtidigt som han bemödar sig om att blockera alla upplevelsemässiga reservationer eller nödutgångar. Så nöjer han sig inte heller med bara en teknik eller ett enda material - ****”Persona Non Grata” rymmer både en utställning, en bok och en grammofonskiva, plus videoband, film, teater. Det är en estetisk manifestation vars ursinniga totalitet knappast liknar något annat i den svenska samtidskulturen utom möjligen Öyvind Fahlström.**

**     Utställningen finns på Skeppsholmen, i ett annex till Moderna Museet. I dess mörklagda inre har Rolf Börjlind byggt upp ”fem psykiska och fysiska miljöer”****, deras teatrala chockverkan och erotiskt-sadistiska metaforer har mer gemensamt med historiska surrealistutställningar än med 70-talets utstuderat torftiga ”enviroments”****.**

**Hans bok med samma namn har undertiteln ”romanen som process”****, fast det snarare rör sig om en enda lång dikt, hallucinatorisk, bländande och bitter. Boken har ett motto från Artaud och en inledning av Bruno K Öijer - dess föregångare finns bland diktare som Rimbaud och Tzara, dess samtida allierade i den anarkistiska ”nysurrealism” som representeras av grupperingar som Vesuvio och Vargen.    **

**     Men ”Persona Non Grata” är ändå snarare produkten av ett temperament och en livshållning än av en litterär tradition. Textens paradoxala bildflöde förlorar aldrig i ett slags grundläggande trovärdighet, en självständig auktoritet. Den surrealistiska metoden utnyttjas för att frigöra erfarenheter, fantasin söker otåligt efter fågelvägen mellan tillvarons poler, den metaforiska uppfinningsrikedomen utgår hela tiden från ett material av konkreta iakttagelser, sinnliga, psykologiska, sociala. I Rolf Börjlinds fall blir surrealismen knappast en fråga om tom och trasgrann retorik. På sin egen mark och på sina egna villkor är Börjlind i det närmaste oslagbar. Med språket som svetslåga skär han upp det vardagliga förtryckets och den invanda förnedringens pansarhud - för att mobilisera en rasande här av förnekad extas, förvanskad sinnlighet, exploaterade mänskliga resurser. Hans anarkism är lika mycket en moralisk som en estetisk angelägenhet. Och han talar både i egen sak och för alla plundrade och överkörda, med en vrede som pendlar mellan privata uppgörelser och visionär apokalyps.” **

Facit: ” *Persona Non Grata* ” blir mitt konstnärliga credo. Testamentet över det som började med en hängd konstnär på en dansk strand och jagade mig hudlös genom dadaismens och anarkismens gränder in i nutidens makabraångest.
::: indent
Nuär jag vid vägsände.
:::

::: indent
Nuär jag tvungen att pausa, kroppen säger ifrån igen, hjärnan är tömd, hjärtat är urlakat.
:::

::: indent
Jag är trött.
:::

::: indent
Min familj tar stryk.
:::

Pausen blir tyvärr inte sålång. Jag bjuds pålunch av journalisten Staffan Heimersson, på Kulturhuset. Han är redaktör på Aftonbladets relativt nya kulturbilaga Magasinet och vill att jag och Carsten ska göra elva satiriska helsidor för tidningen.
