---
page:
  number: 158
anchor: p-158
permalink: false
tags: [biografiPage]
layout: biography
---
**Scenen var besynnerligt tom, lite benvit aska som virvlade förbi i strålkastarskenet, annars ingenting. Vi började bearbeta våra liv inför öppen ridå**** ... du målade en magisk bakgrund, jag byggde en trampolin av taggtråd. Och publiken? Ja ... den stackars publiken ... först blundade den, tills ögonen särades av en våt hand ... sen bad den om mer. Vi tvingades bevisa vår existens. Vem var du? Son av en kvinna ... frestad genom hinna efter hinna efter det färglösa ljuset. Och jag? ... med minnet av en överkörd undulat och ekot av ett kallt skratt ur pianot ... jag försökte bedra det bestialiska. Dina visioner glödde ihop till en stråle som sprängde solen ... natten splittrade mitt språk till en vintergata. Vi skapade en transparant balett, där det förbjudna var en kåt mördare på jakt efter en oskuld som gömde sig i ett tält av glas. Vi spikade upp en halshuggen vålnad på ett kors av elfenben och döpte den till ångest. Vi lät fantasin vidgas till en alabasterkupol, där vi släppte upp nyfödda duvor fyllda med löften om extas. Vi hade vittring på det gränslösa. Vi kände draget av smärtans vinge, vi smakade en droppe av det förtrollade vattnet ... och sen svalde vi det besinningslösa. Vi försökte hinna ikapp det försvunna. Vi var nära ... så nära det går som villebråd. Och vi lärde oss allt om villebrådets strategi ... vi ville behärska allt, innan vi till sist skulle kasta runt ansiktet och stånga oss in i spjutet. Lärde vi oss nåt? Inget märkvärdigt ... vi lärde oss att söka det förflutna i framtiden. Vi lärde oss att längta. Och så lärde vi oss allt om uppbrott ... att utlåna det förväntade. Vi drev oss genom klippor och pest, tills vi nådde kanten av dom dödas sjö****. Där vek du åt vänster, jag åt höger. Länge tappade vi varann ur sikte ... tills vi nådde runt sjön, slöt upp intill varann, på väg åt samma håll igen, åtskilda av den magiska bäcken, fylld av fridlysta milstolpar. Och vart var vi på väg? Till torget ... med en saga som ingen ska glömma, någonsin. En saga om två människor som åderlät en vildfasan och skänkte till dom försvarslösa. En saga om konsten som dödens bödel. En saga om konsten att orka älska, när ingenting att älska finns kvar. En saga om dom blindas överlägsna ögonmått ... en saga om oss ... och alla andra som vägrar.”**

Samma månad ringer radioproducenten Kjell Dabrowski och frågar om jag vill göra ett sommarpratarprogram.
::: indent
Ljuvliga tanke.
:::

::: indent
En formidabel chans att nåut till alla instängda.
:::

::: indent
Jag tackar ja.
:::

::: indent
Programmet förinspelas. Jag läser korta, expressiva stycken varvade med enbart manliga rockartister (varför just enbart manliga vet jag inte, lite obegripligt, jag har ett antal kvinnliga artister på min favoritlista vid den här tiden, Janis Joplin och Lucinda Williams till exempel, Emmelou Harris). Just innan vi börjar inspelningen bestämmer jag mig för att prata skånska, genomgående, en dialekt jag behärskar fullt ut.Åtskilliga i mitt närområde fattar inte att det är jag som sommarpratar (när jag träffar författaren Björn Ranelid på Bokens Dag 30år senare inleder han samtalet med att berömma mig för min utsökta skånska som han hörde i ett radioprogram på80-talet - snacka om minne!).
:::

::: indent
Gimmick: Jag får producenten att inleda programmet med att spela det klassiska Sommarintrot baklänges (alltid retar det nån).
:::

::: indent
Senare har jag hört att jag har placerats på en lista över sommarpratare som inte bör kontaktas igen.
:::

::: indent
Bit den hand.
:::

Det häråret skriver jag också ett filmmanus som heter ” *Kalabaliken i Bender* ”.

![261.jpeg](https://pub-511c9170c3a84a38827fa0aaa81fbdc9.r2.dev/img/261.jpeg)
