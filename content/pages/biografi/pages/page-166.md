---
page:
  number: 166
anchor: p-166
permalink: false
tags: [biografiPage]
layout: biography
---
::: indent
Jag vet hur jag själv fungerar när jag ska läsa en ny bok: första sidan, ofta bara första meningen - vrider det inte till dåorkar jag inte fortsätta (naturligtvis ett idiotiskt sätt att förhålla sig till litteratur, men jag får pungsvett när en bok inleds med tvåsidors uppräkning av alla inblandades namn och yrken, ibland följt av kartor!). Jag vill slukas direkt, vilket gör att jag sällan har fullföljt dom böcker som jag kunde ha haft nytta av, rent litterärt.
:::

::: indent
Men många författare har gått mig till mötes på min hang-up, dragit in mig och pulvriserat min comfort-zone. Anthony Burgess inledning på” *Jordiska Makter* ”är ett klassiskt exempel påhur det kan se ut när jag hookas (jag minns fortfarande hur jag ligger i sängen på ön och slår upp boken):
:::

**”Det var på eftermiddagen av min åttioförsta födelsedag och jag låg i sängen med min manliga konkubin när Ali förkunnade att ärkebiskopen hade kommit för att träffa mig.”**

Svårt att inte läsa vidare.
::: indent
Eller Albert Camus i ” *Främlingen* ”:
:::

**”Idag dog mamma. Eller kanske igår, jag vet inte. ”**

Suveränt. Eller Graham Greene i *Brighton Rock*:

**”Innan Hale hade varit tre timmar i Brighton förstod han att de tänkte mörda honom.” **

Ingången handlar alltid om graden av gåta (Greene), eller komplexiteten i situationen (Burgess), eller ren och skär likgiltighet (Camus).

 Men det är nåtåt det hållet jag villåt.
::: indent
Jag lider dessutom av den för författare tämligen vanligaåkomman att anslaget måste sitta, anklangen.Är inte ingången där låser det sig lätt. Jag antar att det är som att komponera, det är svårt att börja några takter in. Tonen måste vara där. ” *Det var en mörk och stormig natt*. ” Skitbra inledning, egentligen. På min förstasida står detän så länge så här:
:::

**”Han var en oansenlig**** man med två stora hundar.”**

Senär det vitt och blankt.
::: indent
Och tyst.
:::

![283.png](https://pub-511c9170c3a84a38827fa0aaa81fbdc9.r2.dev/img/283.png)

Vilket påminner mig om min favoritdystopiker, vännen och tecknaren Gunnar Lundqvist. Såhär kul har hans alter ego Klas Katt det:

![251.png](https://pub-511c9170c3a84a38827fa0aaa81fbdc9.r2.dev/img/251.png)

Jag släpper mitt romanprojekt och träder ut i världen igen.
::: indent
Carsten och jag är fascinerade av kroppspoeten Lars Wellström, av hans mycket märkliga livshistoria. Tillsammans med filmaren Elisabeth Wennberg skriver vi ett program för slag till SVT med titeln ” *Du får hela min kropp* ”. Vi vill göra en dokumentärfilm om och med Wellström. Förslaget börjar så här:
:::
