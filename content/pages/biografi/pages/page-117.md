---
page:
  number: 117
anchor: p-117
permalink: false
tags: [biografiPage]
layout: biography
---
Ginsberg har satt sig påestradkanten, plingar med en liten bjällra och presenterar, med låg röst: ” Peter Orlovsky. Han var med i Dylans långfilm Renaldo & Clara. ”
::: indent
Bisarr information.
:::

::: indent
Orlovsky sätter sig vid micken. En gammal man i vit skjorta, svart slips och lång hästsvans. Han läser aggressivt ur en bok, dikter han har skrivit. Han är uppenbart dedicerad och har en hes, intressant röst.
:::

::: indent
Såbörjar han sjunga, en oerhört falsk sång. Publiken skrattar artigt, som om dom var med om nåt fantastisk. Bruno och jag tittar på varandra igen.
:::

::: indent
Orlovsky fortsätter att läsa högt om sina sexuella förbindelser med Ginsberg, maken ler i publiken. Såavslutar han en lång litania med orden: ” Vilken stark kuk han hade, men jag kunde hantera den! ”
:::

::: indent
Artiga applåder.
:::

::: indent
En poesimässa, gudarna på scenen och dom andefattiga, knäböjande proselyterna nedanför, läpplismarna.
:::

::: indent
Orlovsky börjar berätta om demonstrationen tidigare, citerar Daniel Ellsberg, startar en dialog med Ginsberg ute i publiken. Ginsberg citerar Ellsberg: ” If it was done mindfully, then it was a mindful action. ” I bakgrunden har ett italienskt filmteam kommit in, filmar scenen och Ginsberg.
:::

::: indent
Orlovsky berättar om sina trädgårdsodlingar och alla skrattar gemytligt. Jag tänker: Detta är verkligen en mental/social/poetisk desarmering. Ofarlighetens teater. Hela denna föreställning är en enda jättestor cover-up för tomheten, meningslösheten, kraftlösheten på den amerikanska poesiscenen. Inte en rysning i lokalen, inte en enda som sitter med hjärtat i strupen, inte en hjärtklappning, pulsen sjunker och sjunker.
:::

::: indent
Paus.
:::

::: indent
Ginsberg sätter sig vid ett bord i hallen, skriver autografer, skriver påtröjor och armar och böcker. Ler mycket. Bruno går fram till honom.
:::

::: indent
– Hej. Bruno KÖijer. Jag skrev ett brev till dig, vi träffade Ferlinghetti i San Francisco. Han sa att vi skulle ta kontakt med dig.
:::

::: indent
– Jaså?
:::

::: indent
– Är det här en reading eller ett fängelse?
:::

::: indent
Ginsberg betraktar Bruno, jag står strax bakom.
:::

::: indent
– ... det här är poesi, säger Ginsberg.
:::

::: indent
– Det dom läser är ju en hög skit? Det betyder ju ingenting?
:::

::: indent
Ginsberg reser sig.
:::

::: indent
– Ursäkta mig, jag har lite bråttom.
:::

::: indent
Han ser obekväm ut och går mot gymnastiksalen. Vi ställer oss i dörren och tittar in på scenen.
:::

::: indent
Orlovsky tar fram en banjo och börjar spela. Ny blickar mellan Bruno och mig. Driver han med publiken? Han sjunger fruktansvärt dåligt, allt i otakt. Ginsberg sätter sig intill honom på scenen, kompar honom med småbjällror, oerhört amatörmässigt. Jag upplever det som en enda stor förnedring av publiken. Detta lilla kärlekspar som sjunger duett. Och publiken vrålar, för första gången, ovationsartat.
:::

::: indent
Dåbörjar dom köra mantra.
:::

::: indent
Jag lämnar hallen. Jag hatar den här typen av kändisjönseri, när ” gudarna ” sitter påpiedestalen och visar att ” vi är som ni därnere, vi sjunger falskt och spelar pajas, ser ni! ”
:::

::: indent
Bruno kommer fem minuter senare och ser ut som ett vandrandeåskmoln.
:::

::: indent
Vi är färdiga med Boulderbagen.
:::

::: indent
Tror vi.
:::

Vi sätter oss i gräset, dricker lite Wild Turkey. Readingen tar slut, alla strömmar ut, sist kommer Ginsberg och Orlovsky. Dom passerar oss på ett par meters håll.
::: indent
– Är ni tillsammans?
:::
