---
page:
  number: 154
anchor: p-154
permalink: false
tags: [biografiPage]
layout: biography
---
Privatlivet på ön är ljust och fungerande vid den här tidpunkten, även om vi tvingas ta några fighter med trångsynta skolrepresentanter. Jag och Tove väver en borg av kärlek mot omvärlden. Min extrema rastlöshet (epitetet ” isbjörnen ” alluderar inte på min fysiska förmåga att uthärda omänskliga förhållanden utan på mitt ständiga behov av att vanka runt var jagän befinner mig) såväl som mitt mentala högvarv saktar ner dom häråren, en aning, behovet av att bränna ut språket i näst intill extatiska silhuetter avtar, mojnar, jag försöker mer och mer närma mig ett avklarnat förhållande till mina uttryck, att vila i den nakna men exakta formuleringen.
::: indent
Bruno K har på ett, enligt mig, mästerligt sätt tämjt sin poesi till en befriande enkelhet, lyckats hitta en väg där det utskurna och vackra ordet säger tusenfalt merän det blödande såret, lyckats såmystik och sorg i det till synes vardagliga - det är stor konst:
:::

::: poem
**nio år**
**och blind, mamman**
**bär upp**
**spegel efter spegel**
**till hennes rum**
:::

Jag börjar ocksåodla tvåhobbies på ön, tämligen väsensskilda. Det ena är hembränning. Jag skaffar en näst intill professionell utrustning, riggar den i källaren, ägnar mig åt minutiös över vakning av den illegala processen , från förbränningen i den stora stålcisternen, genom det höga röret med aktivt kol, fram till dropparna som faller ner i flaskan. Resultatet smaksätter vi med olika ingredienser. Mest utsökt blir plommonbrännvinet, som efter några månaders lagring smakar delikat.
::: indent
Källarhyllorna fylls med flaskor.
:::

::: indent
Det andra jagägnar mig åtärålfiske. Jag köper ett antalålryssjor och placerar ut dom runt stränderna på ön (det här är långt innanålen rödlistades). Ryssjorna läggs en bit ut i vattnet, med ett smalt nät som följer botten in till stranden. Närålarna möter nätet följer dom det tills dom simmar in i ryssjan och hamnar iänden av den.
:::

::: indent
Fångsten tas om hand på ett ganska makabert sätt (det är inte helt lätt att döda enål).  En stor grön plasttunna fylls med salt på botten, ålen läggs ner, saltet torkar ut fettlagret runt skinnet ochålen dör (jag och min dotter Mollyåterger detta i vår ljudbok ” *Mörkret oss emellan* ”). Jag levererar dom dödaålarna till ett rökeri på Kungsholmen, får tillbaka dom och förser umgängeskretsen med röktål under någraår. Det är då jag får epitetet ”Ålkungen ”.
:::

::: indent
Ett tips: färsk, rundröktål på en skiva danskt rågbröd, lätt kryddat med nymald svartpeppar och en iskall stänkare till det.
:::

Carsten och jag försöker utveckla begreppet multimedia,  dvs en form där olika konstarter möts inom en given avantgardistisk ram. Vårt nästa projekt är en föreställning på Folkoperan där vi tar det ett steg till. Den heter ” *It´s my party and I cry if I want to* ” - ursprungligen titeln på en låt av artisten Lesley Gore.
::: indent
Musik, poesi, film, drama, gestaltning.
:::

![298.jpg](https://pub-511c9170c3a84a38827fa0aaa81fbdc9.r2.dev/img/298.jpg)
