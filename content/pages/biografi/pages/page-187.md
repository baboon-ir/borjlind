---
page:
  number: 187
anchor: p-187
permalink: false
tags: [biografiPage]
layout: biography
---
– ... jaha? Vilken storlek?

 – Det spelar ingen roll, jag ska ha dom över ansiktet.

 Transaktionen går mycket snabbt.

 Med ett par svarta trosor som mask över ansiktet framför jag sen rapdikten ” *Fantomen* ”.
::: indent
På natten efter föreställningen skriver jag en dikt innan jag somnar:
:::

::: poem
**”Vad tänker du på****?”**

**jungfrun med järnmask**
**cocteau**
**målade ögonlock**

**sökandet efter ett annat synsätt**
**sedd seende**

**”Dymphna?”**

**nej**
**inga namn, inga varelser**

**bara befrielse, ur friden**
**ut mot**

**”En lucka ut mot målningen?”**

**ja**

**havet i ett oljerus, bord i sanden**
**rester av en trött arm**

**ett slags kontinuerligt undanstökande**

**”För att?”**

**återupprätta avsikten**
:::

Påuppdrag av Filmfestivalen i Göteborg skriver jag en text till tidningen ” Draken ”. Tidningen har ställt frågan ” *Hur känns det att se din text på filmduken* ”:

**”Som tortyr.**

**     Att se min text gestaltad på duk sker alltid i ett tillstånd av motbjudande upphetsning: jag vet på förhand att gestaltningen aldrig kommer att vara vad jag en gång upplevde - den kan vara bättre eller sämre, men den är aldrig exakt så som den föddes i min fantasi. Replikerna har aldrig exakt den över- eller underton som jag hörde, aldrig exakt den melodi eller pausering som viskade i mig.**

**     Självklart.**

**     För det första är det en omöjlighet att vid överföringen från inre gestaltning till yttre text kalkera den exakta upplevelsen - språket har inte det registret (i bästa fall kan texten, genom att ladda det uteslutna, ge skådespelaren en chans att hitta in i en egen gestaltning som ligger emotionellt nära den jag en gång upplevde - men fallen är sällsynta).**
