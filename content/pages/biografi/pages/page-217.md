---
page:
  number: 217
anchor: p-217
permalink: false
tags: [biografiPage]
layout: biography
---
::: poem
**Och världen har ännu inte sjunkit ner i glömska,**
**ännu lyfter vi en glittrande fisk ur vattnet**
**och håller den sprittande kroppen i handen,**
**och försöker minnas.**
**Men vi minns ingenting,**
**vi saknar det för alltid försvunna,**
**vi berörs,**
**men vi vet inte varför,**
**vi har stenat våra förnimmelser.**

**Lugnt och stilla vaknar vi**
**och går ut i en värld som rämnar,**
**och vi reagerar inte.**
**Vi uppträder helt korrekt,**
**som om allt var som det skulle,**
**som det skulle kunna ha varit**
**om vi hade väjt i tid.**

**Vi utrotar lugnt det vi skulle förvalta,**
**och det finns ingenting vi kan skylla på****,**
**den tiden är förbi.**
**Vi förvandlar vår värld**
**till en avbild av det vi fruktade,**
**vi blir det som en gång skrämde oss.**

**Det är märkligt.**

**Vi kan inte längre fly,**
**vårt öde ligger redan bakom oss,**
**djupt förborgat i vårt ursprung.**
**Och vi vägrar att vänta,**
**eller lyssna,**
**vår nonchalans är ofattbar.**
**Vi glömmer,**
**vi glömmer det vi mest borde minnas.**

**Ännu driver vi avgrunden framför oss,**
**och dansar våra dömda roller,**
**som om pjäsen inte handlade om oss.**
**Ändå vet vi att vår tid är utmätt.**

**Och solen skall falna genom trädens löv,**
**och vattnet skall stillna**
**och vinden dö****.**
**Vi skall sitta i skuggan av en växande skuld,**
**och se barnen formulera vår skam,**
**och det skall bli skymning.**

**Det är märkligt.**
:::

Möte med Keve Hjelm: Han är en stark gestalt för mig, ända sen han medverkade i filmen som utspelade sig påfarmor och farfars bakgård, ” *Kvarteret Korpen* ”. Jag känner också till hans status i skådespelarkretsar och hans närmast devota beundrare inom en viss typ av gestaltningskonst. Stanislavskij. Hämta det inte från huvudet eller bröstet, inte från fötterna heller, hämta det fem meter under golvet du står på.
::: indent
Vi möts på en liten järnvägsperrong, han har en finsk träningsoverall på sig och är nykter. Och mycket seriös. Lindblom och Hjelm diskuterar monologen. Hjelm har inga invändningar, han är mest intresserad av gestaltningen. Jag är mest iakttagare. Jag har arbetat tätt intill ett antal begåvade skådespelare vid det här laget, Hjelm är annorlunda. Jag får inte grepp om honom. Kanske är han sorgsen? Vi får ingen djupare kontakt.
:::

::: indent
Ur filmen: Det finns en scen när Hjelm häller upp en sup i ett gnistrande snapsglas, för det till munnen och sveper supen, andas ut och tittar på sin katt med sorgsnaögon. Han gör det lysande, han är helt och fullt iögonblicket, ingenting finns i omvärlden. Jag förstår hans beundrare.
:::

