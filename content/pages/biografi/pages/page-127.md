---
page:
  number: 127
anchor: p-127
permalink: false
tags: [biografiPage]
layout: biography
---
::: indent
Tre timmar senare reser jag mig ur soffan och tror att det har gått tio minuter. Vad vi har pratat om har jag ingen aning om. Ett schackbräde kommer fram. Jag börjar ett parti med Staffan Scheja, han spelar svart. Jag är en hyfsad amatör, han är betydligt mer durkdriven. Partiet pågår hela natten, upplever jag, i själva verket spelar vi kanske en halvtimme. Jag vinner och anar vad som har hjälpt till. Strax efter beger sig flera i sällskapet iväg till Schejas penthouse vid Central Park. Där börjar jag landa och somnar i en solstol (den kinesiske arkitekten har förmodligen hittat sina kattungar, han syns inte till).
:::

::: indent
Den som väcker mig har en djurmask över ansiktet och säger att tiden är ute.
:::

 Hemkommen från New York skriver jag en text till tidskriften City med titeln ” *Vanmaktens diktatur* ”. Den inleds så här:

**”Det är en märklig stad, Stockholm. Nyss landad från New York, med en vulkans förödande energi i ryggmärgen, försöker jag se Stockholm. Försöker jag begripa vad som pågår. Och varför det pågår. Vad som är i den här staden. Vad som är den här staden.**

**Att se stockholmarna i ögonen är alltid en social och emotionell gastkramning. Varje enskilt ansikte bär en kollektiv börda. Och det är inte en börda som bärs med stolthet. Den bärs med förkrossande uppgivenhet. Det är en börda som bärs av unga, av produktiva, av överskottet. Jag har sett den kollektiva plågan, vanmakten, i alltför många år nu. Den handlar inte om temporära konjunkturanpassade arbetslösheter. Den handlar inte om höjd eller sänkt marginalskatt. Inte om det eller det örespåslaget. Den handlar om en djupare, mänsklig förnedring. Om en varaktig ovärdighet, satt i system. Den handlar om den oartikulerade ångesten. Den som omärkligt slår rot när man upplever att man inte längre har någonting att förvalta. Någonstans att vara djupt delaktig. Inte har någonting man kan överlämna. Eller efterlämna. Den ångest som fräter sig ner i barken när man upplever att något ursprungligt och avgörande långsamt tas ifrån en ... när man upplever att själva livsvärdet succesivt urholkas och utplånas, till förmån för en svårtolkad produktionssolidaritet.”**

Konstnären Peter Tillberg har gjort en lysande målning som illustrerar var roten till det onda börjar:

![296.png](https://pub-511c9170c3a84a38827fa0aaa81fbdc9.r2.dev/img/296.png)

1979 får jag min andra son. Nick, bror till Sari. Ett hjälplöst knyte med vackraögon och händer som kniper om mitt pekfinger.
::: indent
För mig är den känslan, när ditt nästan nyfödda barn kniper om ett av dina fingrar, nåt av det mest existentiella som finns. En grepp som går rakt igenom tiden och in i ett ursprung som jag inte kan förklara.
:::

::: indent
Eller helt enkelt: det där lilla greppet har greppats sen vi började föda barn.
:::

::: indent
Och det är väldigt långt tillbaka i tiden.
:::

::: indent
Jag har nu tre barn, alla utan mellannamn, alla emotionella förankringar för mig. Familjen, min och Toves, är min fysiska tillflyktsort.
:::

::: indent
Viälskar varandra.
:::

::: indent
Vi flyttar in från lanthandeln i Ekskogen tillÖstermalm. Vi har fått hyra en gammal lägenhet på Grev Magnigatan i andra hand - den där typen med vitrinskåp i hallen och stuckatur en halvmil upp i taket. Mörk, men mycket rymlig.
:::

::: indent
Sari börjar på ett dagis i Spiltan (på min ungdomstid känt för den så kallade Spiltaligan, ett gäng som roade sig med att sticka stiletter i valfritt objekt i Humlegården).
:::
