---
page:
  number: 36
anchor: p-036
permalink: false
tags: [biografiPage]
layout: biography
---
::: accordion
**Det är ingenting fantastiskt med den här natten, det fantastiska är vi. Vår styrka är den sällsamma och personliga klangen i uttrycken, inte i tanken, inte i erfarenheten, inte i synen på omvärlden, helt och fullt i uttrycken, så oändligt starka, så till den grad fulla av liv att dom verkar kvävande samtidigt som dom har fågelns flykt i anslaget. Uttryck som jagar fram likt rabisdrabbade vinthundar, skurna i sin form men överväldigande i sin hänsynslöshet. Våra uttryck är ärliga. Vi arbetar tätt intill vår betraktare. Vi ställer inte problem under debatt - vi ställer oss själva under debatt. Komna utifrån försöker vi spränga den törnrosadröm, den vaddlindade sötkula så många författare och målare vistas i, spränga det skyddande och slutna kulturskal som så effektivt förhindrar praktiskt taget all meningsfull kommunikation idag. Alltför få inser att dom är inspärrade i ett mycket snålt tilltaget rum där polarna sitter uppradade längs väggarna och applåderar varann. Det är äckligt med halvförmågor, geni är en dussinvara och ingen kropp blir stark för att man hänger en rustning på den. Det är äckligt med småborglig underground, det är äckligt med provinsiell djärvhet. Dra av Sverige brallorna och bit det i pitten!**

**Nånstans upptäcker nån nånting**

**Nånstans fattar nån nånting**

**Nånstans skriker nån:**

**DET ÄR NÅN BAKOM RYGGEN!**

**Och så hoppar vissa**

**Och så stammar vissa**

**Och så vänder sig vissa blixtsnabbt om:**

**- har du sett stavhopparna?**

**- nä****?**

**Pfut, 200x500.**

**Sanningen om Börjlind och Regild.**
:::

::: part
:::
Nåväl.
::: indent
Vi håller den privata fanan högt, vårt monumentala över mod är enöverlevnadsstrategi. Fortfarande ” dom mot oss ”. Det är viktigt.
:::

::: indent
Kulturetablissemanget skålar ombord på Titanic, vi är isberget.
:::

::: indent
Resten aväventyret i Helsingfors ligger i barmhärtigt mörker.
:::

Men lite innan Helsingfors, redan på våren, ska jag träffa en av mina stora idoler, Jimi Hendrix. PåGröna Lund. Upptakten är Liljevalchs Vårutställning. Vi deltar på den med fyra kvadratiska tavlor. Varje tavla har ett identiskt motiv: bakdelen på en tiger på väg ut ur tavlan.

![](https://pub-511c9170c3a84a38827fa0aaa81fbdc9.r2.dev/img/42.png)

En röd, en gul, en grön och en röd. Titlarna påtavlorna är Hösten, Sommaren, Våren och Vintern. En besökare köper Hösten.
::: indent
Intressant.
:::

::: indent
När vi ser att Hendrix ska uppträda på Gröna Lund passar vi på. Vi har en tid varit inne på att göra skivomslag. Varför inte ett till Hendrix? Vi inser att man inte närmar sig honom hur som helst såvi går omvägen via hans basist Noel Redding. Jag ringer upp honom på Grand Hotel och berättar att vi har ett förslag till ett skivomslag som vi vill visa. Han föreslår att vi kommer backstage på Gröna Lund samma kväll (jag måste ha varit hyfsat över tygande påtelefon). Vi går backstage efter konserten (förövrigt den där man drar ur strömmen för att fåslut på Hendrix spelning, man vill ha igång karusellerna).
:::

::: indent
Redding tar emot oss, visar in oss, vi har med ett skivomslag i form av bakdelen på en röd tiger på väg ut ur ett vitt konvolut. Hendrix står i ett hörn och jammar pågitarren, solon upp och ner påsträngarna (minne: plötsligt vänder han pågitarren och får strängarna ” upp och ner ” och fortsätter lika flytande som innan - det är svårareän det kan verka). Vi visar vårt omslag när han lägger ifrån sig gitarren. Han tycker det är absurt men roligt och kallar till sig sin ” ett eller annat ”. Vi lämnar omslaget till den personen, våra kontaktnummer och där tar det slut.
:::

::: indent
Det hade blivit ett bra omslag.
:::

::: indent
Warhol hade gillat det.
:::

![Gul Hund. CR.](https://pub-511c9170c3a84a38827fa0aaa81fbdc9.r2.dev/img/43.png)
