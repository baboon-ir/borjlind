---
page:
  number: 175
anchor: p-175
permalink: false
tags: [biografiPage]
layout: biography
---
::: indent
Han är naturligtvis ingen närstående, ingen jag har en personlig relation till. Men han är en symbol, pågott och ont. En röst som jag alltid harälskat att höra. Sättet att formulera sig, brutaliteten när det ville sig, modet, hans retoriska briljans, hettan. Otto, min pappa, stängde alltid av tv-n när Palme kom i bild. Han avskydde honom, antagligen för samma saker som jag uppskattade. Nånstans i botten tror jag det låg i Palmes engagemang, hans förmåga att verbalt gestalta orättvisor och lidanden som om han verkligen var personligt berörd.
:::

::: indent
Han var en lysande agitator.
:::

::: indent
Andra sidan av myntet: Han var helgjuten socialdemokrat, med allt vad det inneb är av maktbeg är och skygglappar. Han agerade som ett svin både i IB-affären och Geijerträsket. Till exempel.
:::

::: indent
Men nu är han mördad.
:::

::: indent
Det är svårt att ta in.
:::

Fackeltåget på Sergels Torg hjälper till att härbärgera det som hänt, emotionellt. När jag läser min dikt i mörkret, ser utöver alla eldarna, upplever den totala tystnaden, den sorgens kollektiva tystnad som bara ett trauma på den här nivån kanåstadkomma, blir jag en del av nåt större. Jag har aldrig riktigt upplevt det tidigare.
::: indent
Samma sak när Fryshuset ordnar en minneskonsert för Olof Palme. Janne Schaffer, J-son Lind, Wiehe, Afzelius. Jag framför ” *Nyttiga Idioter* ” igen. Stark och stämningsfull konsert.
:::

::: indent
Efteråt tänker jag: Vad handlar det här om? Egentligen? Chocken över mordet? Ett sätt att bearbeta individuellångest? Att använda musiken för att sörja? Ett gig?
:::

::: indent
Jag vet inte.
:::

::: indent
Jag blir ombedd några fler gånger att framträda och läsa texter i relation till mordet på Palme och tackar nej. Var går gränsen för vad man utnyttjar för vilka syften?
:::

::: indent
Jag vet inte.
:::

Minne från mordet på Palme: Jag står uppe på Fåfängan på Söder och tittar bort mot Kungsholmen. Det är lördagen den 15 mars. Palmes vita kista är på väg från Stadshuset till Adolf Fredriks kyrka. Katafalkvagnen dras av sex svartklädda män. Hela city har tystnat, dovaödesmättade trummor mullrar utöver vattnet, all trafik står stilla. Det är mäktigt och sorgligt.

*Back to Baronessan Borelli*: Vid det här laget har min privata Titanic svällt ut till många hundra sidor text. Jag inser att jag måste välja: antingen acceptera ett haveri eller ” knyta ihop säcken ” och fåett avslut. Jag har ingen som helst distans till materialet, kan inte zooma ut och se vad det egentligen är för verbal kvicksand jag har drunknat i.
::: indent
Jag bestämmer mig för att lämna manuset till fyra personer som jag har tillräckligt privat förtroende för: Carsten, Sten Ljunggren, Bruno K och Gösta. Alla får en påfrestande fet pärm att läsa. Till min relativa förvåning tar sig allihop igenom materialet (påstår dom). Sten och Bruno träffar jag för att höra derasåsikter. Carsten formulerar sig i ett långt brev, han skriver bland annat:
:::

**”Barndomens tomhet är trovärdig - jag vet att du alltid har talat om din minnesförlust - men att tränga in i det kommer inte att föda några progressiva tankar - det verkar vara ett förbannat trassel som vi ensamma måste reda ut - och som ingen annan egentligen är speciellt intresserad av. Mammor har aldrig haft några händer - horor har. Pappor har alltid varit suddiga spöken - dom riktiga papporna talar till en i natten. Och du som har så stora öron hör säkert vad dom säger.”**
