---
page:
  number: 100
anchor: p-100
permalink: false
tags: [biografiPage]
layout: biography
---
::: indent
” Sierra Grandes con ice! ” säger han.
:::

::: indent
Si, con ice, svarar vi. Mucho ice, mucho frio.
:::

::: indent
Han ler och stämplar våra pass. Stämplar våra turistvisa. Säger att han tyvärr måste gå igenom bilen. Vi kör in den i skjulet. Där står några killar i uniformer 0ch pistoler. Alla dricker öl. Jag tittar på ölen. Jag är törstig. En av dom frågar om jag vill ha en öl. Jag nickar. Vi får varsin öl. En efter en av tullkillarna kommer fram med sina öl och sina pistoler. En av dom börjar sjunga. Vi står en halvtimme, blir bjudna på ny öl. Jag kan inte skaka av mig misstanken att dom bjuder oss på öl för att suga oss för rattfylla två mil längre bort.
:::

::: indent
Jag vet att man inte ska tänka så.
:::

::: indent
Så vi dricker våra öl och pratar med tjänstemännen. Dom är påfallande trevliga. Berättar vad dom vet om Mexico, är lite nyfikna på Sverige. Till slut säger jag att vi nog måste sticka nu. Vi har långt att köra. Frågar om dom kan fixa undersökningen av bilen. ” Det behövs inte ” säger dom. ” Ni är bra grabbar. Ni dricker öl. ” Så sätter dom på en stor gul turistlapp på rutan. ” Nu behöver ni inte ha några problem mer i Mexico ” säger dom. Och vi vinkar och kör iväg.
:::

::: indent
Så enkelt går det inte i nästa tull.
:::

Vi stannar till i en liten by med det lockande namnet Los Vidrios. Går in på en bar. En tandlös kvinna bjuder på kamelpiss under täcknamnet kaffe. Jag tycker inte det smakar så dumt. Bruno dricker inte en droppe. När han spottar ut det ler kvinnan och pekar på en skylt bakom sig: ” Why walk around half dead when we can bury you for only 20 dollars! ”
::: indent
Två unga grabbar putsar vindrutan medan jag dricker kaffet. Vi ger dom 10 pesos och drar iväg.
:::

Sista timmarna är jobbiga, in till Guaymas, slutmålet för resan. Jag har kört mig trött. Bruno sitter intill och läser ” On the road with Bob Dylan ”, från Rolling Thunderturnén.
::: indent
Vid sextiden, när vi har passerat Benjamin Hill, ligger det en död get på höger sida av vägen, lite längre in ligger ett dockhuvud mitt i vägbanan som jag tyvärr krossar, när vi är precis i utkanten av stan sitter det en brun gam vid vägkanten och hackar i ett hundlik.
:::

::: indent
– Guaymas, säger Bruno.
:::

Vi åker ner till beachen och tar in på Leos Inn. 6 dollar per natt. Mannen bakom disken sträcker fram nyckeln som om den smittade. I trappan upp till över våningen står en liten statyett. ” Xipe Totec ”, säger Bruno. ” Den flådde guden. ”
::: indent
Han har många verktyg i lådan.
:::

::: indent
Vi ställer in väskorna och åker in till centrum. Det är lördagkväll. Vi vill se vad mexikanarna gör en lördagkväll.
:::

::: indent
Inte så mycket.
:::

::: indent
Torkade män på vaggande stolar, urblekta ponchos, malätna hundar längs väggarna, plåtskjul, bilvrak, dallrande stillhet mellan tomma bensinfat: meskalin heter vinden, flugorna dör i spottloskorna.
:::

::: indent
Allt andades frånvaro.
:::

::: indent
I den lilla parken pågår det vanliga spansk/katolska dubbelmoralistiska köret. Unga, vackra uppklädda flickor som går runt som glitter mellan träden, mörka frustrerade pojkar som sitter på bänkarna och visslar och vinkar och har skreven uppstoppade med tjocka näsdukar.
:::

::: indent
Det står mig upp i halsen.
:::

::: indent
Bruno är lite nyfiken.
:::

::: indent
Jag letar upp en kantina full med mexikanare, halvmörkt, en syrlig doft i luften, jag tvekar ett par sekunder i dörren, men går in.
:::

::: indent
– Och vad kan vi inte göra för dig då, gringo?
:::
