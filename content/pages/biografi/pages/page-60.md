---
page:
  number: 60
anchor: p-060
permalink: false
tags: [biografiPage]
layout: biography
---
Parallellt med inspelningen skriver jag en text till stenciltidskriften Guru Papers, en av de viktigaste pamflettbladen i skuggan av Vargen. Tidskriften har det uppfriskande mottot: ” *Spräng den förbannade kultureliten!* ”.

![162.png](https://pub-511c9170c3a84a38827fa0aaa81fbdc9.r2.dev/img/162.png)

Det nummer jag medverkar iär utarbetat av poeterna Per-Erik Söder och Bruno KÖijer och inleds med: ” *Detta är vårt sista nr. Vi ses aldrig mer. Lyckligtvis.* ” Själv levererar jag en ganska personlig reflektion.

**”Dessa människor som tvingar mig att resignera. Dessa hyndor och kackerlackor som tvingar mig att ligga sömnlös och kallsvettig på en bågnande sarkofag av sorg. Dessa morbida monster som knallar gator upp och gator ner med djupfrysta ögon och brallorna fulla av förluster. Dessa hallucinationer som dom kallar vardag. **

**Detta kalejdoskop som dom kallar samhälle. Detta land, befolkat av melerade nickedockor med nageltrång ända upp i hjärnan och platt som en blankett. Denna förstörda, rämnade, intill svek fega nation som har gjort neutraliteten till ett honnörsord - detta urvattnade dödsbegrepp som inte säger nånting om nånting, men är jävligt lönsamt i krigstid. Nåt neutralare än en svensk finns inte - följaktligen heller inte nåt tråkigare, fisljummare, mer undanglidande, tafattare och mer intetsägande. Svensken är en förtorkad brödkant. Svensken är det som blir kvar på tallriken när allt det goda är uppätet. Ligger där som en meningslös rest och slängs till svinen ... och jag är svensk, svensk, svensk ... ”**

Texten förebådar andra texter av mig, om Sverige, om min inställning, lika bottenlöst mollstämda och förtvivlade. Den lekfulla dadaistiska attityden har hårdnat, glesnat bort. Jag vet inte varför. Var kommer det näst intill besinningslösa föraktet ifrån?
::: indent
Knappast från barndomensörfilar.
:::

::: indent
Men föraktet eskalerar och kommer att kulminera i en gigantisk manifestation i Moderna Museets torpedverkstad, där jag tömmer ut allt hat jag har. Mitt privata Guernica (utan andra jämförelser).
:::

1975övergår i 1976 som om ingenting har hänt. Men det kommer att hända. Vi kommer att få en ny statsminister, vår första borgliga sen 1936. Thorbjörn Fälldin. Agraren. 40år av socialdemokratisk hegemoni bryts.
::: indent
Det är ingenting som berör mig. Just då. Den politiska scenen är fortfarande en del av det jag föraktar. Demokrati? Absolut. Men jag har aldrig röstat på nåt parti, helt enkelt för att inget parti skulle rösta på mig. Jag är utanför det spelet (som Myrdal skrev). Den svarta stjärnan. Den romantiska vurmen för det utopiska, flörten med anarkismen. Jag behåller gärna den känslan ett tag till.
:::

![169.png](https://pub-511c9170c3a84a38827fa0aaa81fbdc9.r2.dev/img/169.png)

