---
page:
  number: 16
anchor: p-016
permalink: false
tags: [biografiPage]
layout: biography
---
::: indent
– Nej. Hon ville nog inte att jag skulle göra det.
:::

::: indent
Såtrycker han ner några tangenter, och några till, långsamt klingar en melodi ut ur pianot. Jag tittar över salen, bort mot dörren på andra sidan. Jag vet att förmannen kommer att dyka upp när som helst, våra platser saknas vid godisbandet.
:::

::: indent
The Monk?
:::

::: part
:::
Jag kliver ut i offentligheten den nittonde april 1964. En söndag. Dåpublicerar DN fyra prosastycken av mig med vidhängande personporträtt. Jag beskrivs i en faktaruta som ” *kanske en skrivande filmmakare i framtiden?* ”.
::: indent
En märklig profetia, med facit i hand.
:::

![](https://pub-511c9170c3a84a38827fa0aaa81fbdc9.r2.dev/img/8.jpg)

DN har anordnat en skrivtävling för gymnasieelever över hela Sverige under namnet ” *Ung Profil* ”. Tidningen har ställt sex frågor som ska besvaras efter eget gottfinnande. De tio bästa resultaten belönas med en resa till San Remo. Fyra av mina svar publiceras påförstasidan och vittnar om en obefintlig rädsla för begreppet pretentiös. Jag blir en av tio ” vinnare ”.
::: indent
Mina föräldrar fåråka till Italien.
:::

::: indent
Jag befinner mig på en helt annan resa.
:::

::: indent
Jag bär brun basker, röker sjöskumspipa, läser ” *Såsom käril ur skeppen* ” av St John Perse och lyssnar på Miles Davis. ” *Kind of Blue* ”. Ovanför min huvudgärd har jag skrivit: ” *Glöm aldrig dom dresserade fläckarna i Eichmanns ögon, glöm aldrig barken under Görings hud.* ”
:::

::: indent
Det är en svår tid.
:::

::: poem
**jag skriver ett vykort**

**”i byn Paucartambo, i bergen i Peru**
**finns en oansenlig kyrka av sten**
**i kyrkan står en monter med en avskuren tunga i**
**tungan tillhörde en älskad biskop i byn**
**folket har bevarat minnet av hans vältalighet**
**vi finns”**

**det är det nittonde vykortet sedan igår**
**alla har samma motiv**
**en man i ett rum**
**alla saknar frimärke**
:::

![Mediterande filosof. Beskuren. Rembrandt.](https://pub-511c9170c3a84a38827fa0aaa81fbdc9.r2.dev/img/149.png)
