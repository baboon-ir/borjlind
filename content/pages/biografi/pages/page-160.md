---
page:
  number: 160
anchor: p-160
permalink: false
tags: [biografiPage]
layout: biography
---
::: poem
**1973 skrev Heinrich Böll**
**en artikel som handlade om**
**”dom nyttiga idioterna”****.**

**Alla dom som håller fanan högt.**
**Alla dom nyttiga idioterna,**
**Som vågar hålla sig med ett samvete,**
**Och som vågar leva efter det.**

**Alla dom som fängslas först.**
**Syndabockarna.**
**Alla dom nyttiga idioterna**
**Som piskas ner i Chiles kloaker.**

**Dom nyttiga idioterna,**
**Som vajar i vinden**
**På turkiska fängelsegårdar.**

**Alla idioterna,**
**Som får tummarna avklippta**
**I Argentinas tortyrbås.**

**Idioterna,**
**Som förgiftas in i glömskan**
**På Moskvas mentalsjukhus.**

**Idioterna,**
**Som lindas i elektrisk taggtråd**
**I Mr Klerks vitkalkade tomrum.**

**Alla dom nyttiga idioterna**
**Världen över.**
**Alla dom som tror att det finns ett liv**
**Värt att leva.**
**Att det finns en sanning**
**Värd att utplånas för.**

**Alla dom nyttiga idioterna.**

**Ser ni deras torterade blickar**
**Riktade mot våra gränser?**
**Hör ni deras kastrerade rop**
**Ända in hit?**
**Här, och nu?**

**Exakt nu,**
**När en annan ung man**
**Svälter sig till döds**
**På en brits av våt skräck**
**För vår skull.**
**För vår förlovade frihet.**

**Exakt nu,**
**När en annan ung kvinna**
**Hissas upp i en kätting**
**Och våldtas**
**För vår skull.**
**För vårt dyrkade människovärde.**

**Exakt nu,**
**När en annan ung idiot**
**Gömmer sig i bödelns hjärta**
**Som en övergiven handgranat**
**För vår skull.**
**För vår heliga välfärd.**

**Det är vi**
**Som är dom nyttiga idioternas eko.**
**Det är vi**
**Som är deras levande förlängning.**
**Det är vi**
**Som är dom ansvariga reflexerna**
**Av deras samvete.**

**Det är alla vi,**
**Tillsammans**
**Som måste förvalta**
**Deras utsmugglade smärta.**

**Det är ni och vi,**
**Tillsammans**
**Som måste förvalta**
**Den enda meningsfulla kampen ...**
**Alla dom nyttiga idioternas kamp**
**För ett liv värt att leva.**
:::

Jan-Olof Strandberg framför dikten i SVT påföljandeår, själv läser jag den på den stora ANC-galan i Göteborg 1985. Jag framför den också året efter vid en mäktig och sorgsen manifestation på Sergels Torg till minne av Olof Palme.
::: indent
Facklor, gråt, mörker.
:::

Om vi hade kunnat titta tillbaka på dom häråren när dom faktiskt pågick, liteåt det holistiska hållet, hade vi förmodligen reagerat mycket starkt - dom av oss som inte tror på den ” fria marknaden ”. Som tror att det är en semantisk täckmantel för en cynisk form av plundring. Det är nämligen dom häråren som ” marknaden ” släpps ut ur sina hålor och får fritt spelrum. När den kollektiva solidariteten börjar rämna och allt ska handla om jaget. Skit i andra och skjut dig själv. Om privatisering. När mer och mer av det gemensamma säljs ut och omtanke ersätts av profit, i den fria konkurrensens heliga slakthus (svallvågorna slår fortfarande in som en makaber tsunami i samhället).
::: indent
Till dettaåterkommer jag.
:::

Och såhänder det som inte kunde hända men som händer igen. Ett nytt kärnkraftverk havererar. Tjernobyl. I tillräckligt närområde för att förgifta bär och svamp och djur somäter bär och svamp och tvingar människor att inteäta varken bär eller svamp eller djur somäter bär och svamp.
::: indent
Överkomligt, naturligtvis, sett till haveriets påverkan där det faktiskt händer. Där allt raderas från bebolighet för oöverskådlig tid. Allt som blir kvar är en enorm död zon.
:::

::: indent
Såhur upprörda blir ” vi ”?
:::

::: indent
Klädsamt upprörda över bristen påsen information om haveriet.
:::

::: indent
Förväntat informativa om skillnaden mellan ” gamla ryska kärnkraftverk ” och våra svenska.
:::

::: indent
– Gör inga felaktiga jämförelser, vår säkerhet är hundraprocentig.
:::

::: indent
Summarum: Ingen ko på isen.
:::

::: indent
Jag har skrivit några texter om kärnkraftverken i Sverige, om riskerna, om effekterna av ett haveri. Det alla, mer eller mindre, är medvetna om. Jag har ocksåskrivit en film om den flagranta bristen påsäkerhet runt dom svenska kärnkraftverken. Jag har gjort research påbåde stängda och aktiva anläggningar, pratat med tekniker och ingenjörer, mött ” rättshaverister ” som visat skisser påhur enkelt ett svenskt kärnkraftverk kan intas och utsättas för utpressning och framför allt: Jag har beskrivit vad som händer i realtid när ett svenskt kärnkraftverk i närheten av en storstadsregion drabbas av en härdsmälta. Det som inte kan hända menändåhänder. Som det hände i Tjernobyl.
:::

::: indent
Till vad båtnad?
:::

::: indent
Kanske är det som finnen sa som slickade på en uranstav:
:::
