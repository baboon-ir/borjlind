---
page:
  number: 5
anchor: p-005
permalink: false
tags: [biografiPage]
layout: biography
---
:::part
:::
Jag föds i oktober 1943 i Västra Skrävlinge. En församling i Malmömed ett roligt namn. Zlatan föds där 38år senare. Jag döps till Rolf Sigvard.

![Som barn kan jag se mycket oskyldig ut.](https://pub-511c9170c3a84a38827fa0aaa81fbdc9.r2.dev/img/2.png)

Min morfar är sjöman och har tatuerade armar. Han heter Ernst. När han mönstrar av blir han arborrare på Kockums varv i Malmöoch över tid en känd numismatiker. Vid ett specialbeställt inbrott i hans lägenhet stjäls alla godbitarna ur hans myntsamling.
::: indent
Det kröker hans rygg.
:::

::: indent
Minne av morfar: Han kommer hem efter en lång dag påvarvet, skär en bred skiva sidfläsk, äter skivan, lägger sig påsoffan med kvällstidningen över ansiktet och snarkar inom en minut. Jag står gömd bakom dörrkarmen och iakttar hur tidningen svävar upp i luften några centimeter vid varje snarkning, dallrar en stund och sänker sig över ansiktet igen.
:::

::: indent
Det är spännande.
:::

::: indent
Mormor ligger delvis i dunkel. Hon heter Beatha och är dotter till en välbärgad skånsk bonde. Hennes gråa hår är prydligt uppsatt med tunna, bruna nålar, ansiktet är runt och vänligt. Hemmet är alltid välstädat.Över soffan i vardagsrummet hänger en guldinramad variant av ungraren Charles Rokas målning ” *Zigenarflickan* ”, en ung kvinna med yppiga och blottade bröst.
:::

![](https://pub-511c9170c3a84a38827fa0aaa81fbdc9.r2.dev/img/323.png)

Ett, kan det tyckas, ekivokt motiv i det förövrigt mycket prudentliga hemmet, eventuellt en relikt från morfars sjömansår.
::: indent
Minne av mormor: Hon luktar nybakta bullar.
:::

::: indent
Ernst och Beatha får tvådöttrar som blir mödrar till Happy Cousins - min kusin Carsten och mig.
:::

![Kusin Carsten & Kusin Jag](https://pub-511c9170c3a84a38827fa0aaa81fbdc9.r2.dev/img/244.png)

Farmor och farfar bor i kvarteret Korpen, en bit från Triangeln i Malmö. Det är ett fattigt och nergånget område med stark prolet är aura. Bo Widerberg har fångat den bra i sin film med samma namn.
::: indent
Farmor är sömmerska i hemmet. Hennes symaskin går dygnet runt i den slitna tvåan. Hela lägenheten luktar trångt. De får nio barn, varav min pappa är det yngsta. Flera av barnen emigrerar till USA, öde okänt.
:::

::: indent
Minne av farmor, som heter Emma: En gång när jag besöker henne på en söndag får jag en skinande blank tvåkrona. Hon har den i en liten röd ask. En gåva jag fortfarande minns (Knausgård hade skrivit tjugofyra sidor om det härögonblicket: vikten påsilvermyntet, det nominella värdet, lystern, doften ur asken, farmors rörelse när hon tar upp myntet, den torra knotiga handen, hennes blida blick i spegeln, andedräkten från ett annat sekel, ljuset som glider in genom en grådisig handblåst ruta och omgärdar asken med en gloria av gåtfullhet, ekot av dom fattiga barnens rullband över kullerstenarna pågården utanför osv ... ).
:::

::: indent
Jag har inte det tålamodet.
:::

::: indent
Emma är gift med dekopören Nils. En mycket skicklig ebenist med intarsia som specialitet och verkstad i källaren. Det är han som tar sig namnet Börjlind, oklart varför.
:::