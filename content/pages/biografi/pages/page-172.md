---
page:
  number: 172
anchor: p-172
permalink: false
tags: [biografiPage]
layout: biography
---
::: indent
Ändå: Det är ett misstag, sånt händer, men det är första gången jag är med om det och jag glömmer det aldrig.
:::

Fruktbart minne från ” *Morrhår & Ärtor* ”: Gösta vill att Lena Nyman ska ta en whisky med honom i en tågkupé.
::: indent
– Man kanske kan fålite sponsring på det? säger han.
:::

::: indent
Sagt och gjort. Gösta kontaktar en whiskyimportör, gör en deal som renderar oss ett antal gratis kartonger Jameson och ser sen till att flaskan i tågkupén hamnar med etiketten mot kameran. Tidig produktplacering.
:::

![200.png](https://pub-511c9170c3a84a38827fa0aaa81fbdc9.r2.dev/img/200.png)

När inspelningen är klar har vi slutfest underäppelträden i Toves och min trädgård på Skarpö. Uppsluppet. Mitt i maten klingar Kent Andersson i sitt glas, reser sig och deklamerar en limerick han suttit och plitat ihop:

::: poem
**Det var en fascist på Mallorca**
**Som hade för vana att torka**
**Sitt skitiga anus**
**Med handskrivna manus**
**Av Frederico Garcia de Lorca.**
:::

Privat brottas jag fortfarande varenda ledig natt med mitt romanprojekt. I ett försök att komma vidare döper jag om det från ” *Legenden om Baronessan Borelli* ” till ” *Xipe Totec - den flådde guden* ” (minne från Mexico). Han var dödens ochåterfödelsens gudom i aztekernas mytologi. Det hjälper inte mycket, såjag går tillbaka till den gamla titeln och sjunker ner i textmassan igen:

