---
page:
  number: 186
anchor: p-186
permalink: false
tags: [biografiPage]
layout: biography
---
**     Carsten är vacker. Amis är vacker. Adam och Lilith? Kanske, som flisan i Dagens Öga ... hon som sköts för sin skönhets skull.**

**     Och var finns?**

**     Skuggan av Big C ... varje timme rinner ett språk genom smärtan, som besvärjelse, neonskelett, och en röst som viskar ur gränden:**

**     - Galen är han ... se! Högt strålar Guds ljus ur flickans slida ...**

**     Och målningarna gråter ... söndag, onsdag, släpar ett stup över duken, en portkod till evigheten? Nej, handen är svart, tecknet är svart, handen sveper sin signatur genom ljuset och barnet somnar med avföringen som huvudkudde.**

**     Men världen är vacker, och var finns?**

**Inuti har han rett sig en fristad, tecknet som järtecken: öga, nyckel, mun ... han säger att jag är en tjuv och han är en clown och vi ska aldrig mer kunna älska.**

**     Och ändå****?**

**     Vem vet ... gåtans tjusning ligger inte i svaret, han minns vad jag minns: ”kriget vaggade fram och tillbaka, gammalt i går´n” ****... och vi var dom enda som fattade varför den Blinda Kvinnan var så mån om sin legend: i sista ordet låg hennes blick, och ordet var.**

**     Så****.**

**     Ingen annan väntar, eller erbjuder ens en flik av motsvarighet, så jag kan bara vittna om detta: sin tid, som är min tid, som är vår stund på jorden, sin tid har han målat in i ett ohyggligt ultimatum.**

**     - ****Älskar ni mig!**

**     Som om världen var vacker, och var fanns ... medan natten obönhörligen faller.”**

I samband med utställningen arrangerar Gateway sina sista tre multimedia för eställningar (live, vi kommer att använda konceptet i en tv-serie senare det häråret). Det sker ocksåpå Kulturhuset. Vi döper arrangemanget till ” *Sista Skriket - en futuristisk happening i 5 paket* ”. Medverkande är en blandning av poeter, konstnärer, musiker och skådespelare: Karl-Erik Welin, Stefan Sauk, Janne Schaffer, Sten Hansson, Ola Magnell, Curre Hillfon, Mats Ronander, Bruno KÖijer, Åke Sundqvist, Anna-Lotta Larsson m.fl.

![207.png](https://pub-511c9170c3a84a38827fa0aaa81fbdc9.r2.dev/img/207.png)

Den stora hörsalen är fullsatt påpremiären, 400 människor. Inledningsnumret sker i en helt nersläckt salong med svarta fönster. När numret närmar sig slutet höjs sakta de mekaniska ridåer som sitter mellan dom enorma glasfönstren, långsamt blottas hela innerstaden utanför, med neonljus och flämtande bilstrålkastare. Känslan av att sitta i ett rymdskepp är påtaglig.
::: indent
Speciellt inslag: Sauk tränger sig in mellan dom dubbla rutorna i glasfasaden, det finns ett utrymme på en halvmeter där. Han är uppmickad mot högtalarna i salongen. Sakta rör han sig mellan glasen medan han gestaltar en text. Det ser ut som om han svävar.
:::

::: indent
Annat speciellt inslag: Carsten lägger in en liten glaslåda med levande myror i en projektor och projicerar myrorna tvärs genom salongen och ut påhusfasaden mittemot Kulturhuset. Gigantiska myror krälar över den gråhusväggen. Fotgängare och biltrafik stannar upp (idén kommer från ” *Brain Bizzare* ” på Moderna Museet, när han projicerade levande möss påfilmduken).
:::

::: indent
Själv avslutar jag den två timmar långa föreställningen med att framföra en egen text.
:::

::: indent
Under repetitionen känner jag att det är nånting som saknas. En stund innan premiären kommer jag påvad jag behöver. Jag springer över till NK, damavdelningen, hittar en expedit, lätt andfådd.
:::

 – Jag behöver ett par svarta damtrosor.
