---
page:
  number: 148
anchor: p-148
permalink: false
tags: [biografiPage]
layout: biography
---
::: indent
Programmet får namnet ” *Klockan klämtar för dig* ”, är en framtidsvision och skrivs i samarbete med Lars-Ragnar Forssberg. Direkt efter sändningen, en fredagskväll, utbryter en våldsam ” folkstorm ”. Skälet är huvudsakligen ett inslag om Marcus Wallenberg. Vi har skildrat hans likvaka i ett av SE-bankens marmorvalv:
:::

**”Massmedia, politiker och finansmän står uppradade längs väggarna, åtta inhyrda gråterskor från Rhodos får fart på sorgen, en underhuggare berättar saligt hur han gick in Marcus Wallenbergs skor, låg lik för att få passform i kistan och använde bankdirektörens direktimporterade taiwanesiska kondomer för att ta bort statisk elektricitet i doktorns lem.”**

Scenen avslutas med ett förinspelat tal av Wallenberg, uppspelat från en bandspelare i kistan.
::: indent
Dagen efter stoppas reprissändningen. Radions programdirektör Torsten Byggdal uttalar sig i Expressen:
:::

**”Jag ingrep av etiska skäl. Det var väl magstarkt att sända ett så närgånget inslag som en likvaka över en nu levande människa.”  **

Formell censur av ” etiska skäl ”? Vems etik? Programdirektörens? Eller hans frus?
::: indent
Programmet fälls naturligtvis i Radionämnden:
:::

**”Enligt nämndens mening inrymde rubricerade inslag avsnitt som måste uppfattas som så tarvliga och klart stötande att inslaget strider mot kravet på god underhållning.”**

Etiska skäl har fått ge vika för ” kravet pågod underhållning ”, det tarvliga och stötande ska näpsas.
::: indent
Patetiskt.
:::

Istället skriver Carsten och jag ett hörspel om Kulturmagasinet Vargen till Sveriges Radio. Vi döper det till ” *Caligula says it´s ok* ”. Manuset består av en dialog mellan tvåpersoner och framförs av Claire Wikholm och Sten Ljunggren. Dialogen är uppbyggd av fritt urklippta meningar och ord ur alla Vargtidningarna (enligt dada-modell). Hela fram för andet ackompanjeras av elektronmusikern Sten Hanssons ljudslingor.

![171.png](https://pub-511c9170c3a84a38827fa0aaa81fbdc9.r2.dev/img/171.png)

Det häråret, 1981, utkommer en bok som heter ” *Prostitution i Sverige* ”. Denär resultatet av en utredning som staten tillsatte 1977. Sakkunnig i utredningen är Sven-Axel Månsson. En av deltagarna är kriminologen Leif GW Persson.
::: indent
Under arbetets gång kommer utredarna fram till insikten att  ” *prostitutionen är ett uttryck för grundläggande skillnader och orättvisor mellan könen i samhället* ”. En insikt som är lite för radikal för den moderata hovrättsjuristen Inger Lindqvist, som är ordförande i utredningen. Alla inblandade, utom GW Persson, sparkas. Lindqvist vägrar att offentliggöra utredningsmaterialet. Trots det publiceras det som en departementspromemoria 1980 och kommer ut i bokformåret efter.
:::

::: indent
En bok som kommer att förändra samhällets syn påkönshandel och bland annat kriminalisera torskarna.
:::

::: indent
Själv råkar jag känna den sakkunnige Sven-Axel Månsson via en dambekant på Lidingö. Jag får boken av honom och den golvar mig. Dels genom sin tunga intellektuella genomlysning av prostitutionsmarknaden i Sverige, men framför allt genom sina ” fallbeskrivningar ”. Utredarna har arbetat på ett delvis nytt och okonventionellt sätt (för att vara statliga utredningar), och tagit in de prostituerades röster och erfarenheter i materialet. Det ger en iskall autenticitet som är väldigt drabbande.
:::
