---
page:
  number: 103
anchor: p-103
permalink: false
tags: [biografiPage]
layout: biography
---
::: indent
Vi stannar Silverkungen, tar på oss långbyxor för ormarnas skull, glider nerför järnkorset vid vägkanten, plastblommor markerar en ung mans snabba död. Vi kliver ut i den röda sanden, ut mot kaktusarna, Saguaros, dessa väldiga, mörkgröna, svullna kaktusar med fågelbon i stammarna och tre decimeter långa, stenhårda taggar påarmarna. Vi strosar runt iöknen, länge, går längs en uttorkad flodbädd, sparkar på dom torra vita stenarna, rör upp samma damm som såmånga hästar tidigare har satt i rörelse. Det är alldeles tyst i dalen, inga fåglar, inga cikador, inga bilar, inga människor. Vi gräver några gropar, pissar på en död buske, känner den ljumma vinden rulla ner från bergen, utöver marken, på avstånd börjar det mullra.
:::

::: indent
Vi hastar tillbaka i våra egna torra fotspår, skär en skåra i en sex meter hög kaktus, stannar vid vägkanten, stirrar hypnotiserade ut i detta såannorlunda, stirrar för att verkligen bränna in synen i hjärnbarken.
:::

::: indent
Hittar ett motell.
:::

::: indent
En krossad lampa i taket, fimpar i glaskupolen.
:::

::: indent
Spelar ett parti schack.
:::

::: indent
Remi.
:::

Nästa dag når vi tullstationen i Nogales, pågränsen till Arizona. Stekhett, solen i zenit. Hoppas att det inte ska krångla med våra inresevisum. Det gör det inte.
::: indent
Det är annat som krånglar.
:::

::: indent
Ett antal sysslolösa och totalt nollställda amerikanska poliser börjar kretsa runt bilen, en av dom håller en spänd och darrande knarkhund.
:::

::: indent
– Den heter Princess 67, säger han.
:::

::: indent
Helt omotiverat.
:::

::: indent
En ensam apelsin rullar sakta över asfalten. Vi blir ombedda att kliva ur. Vi anstränger oss för att verka fullt normala, hoppas att svettningarna kopplas till den glödande solen. Princess 67 börjar sitt arbete under och i bilen, i bagageluckan, i väskorna. Vi håller tummarna för att vi inte har glömt nån liten påse med gräs nånstans. Det vore inte sålyckat.
:::

::: indent
Princess 67 får inget napp.
:::

::: indent
– Har ni några vapen? frågar ett av stenansiktena.
:::

::: indent
– Ja, vårt språk.
:::

::: indent
Hade vi kunnat svara, men det gör vi inte. Det här är inte läge att raljera. Definitivt inte.
:::

::: indent
– Nej, säger vi. Vi har inga vapen.
:::

::: indent
En av poliserna sätter sig i passagerarsätet där fram. Börjar känna under instrumentbrädan, under sitsen. Hittar ingenting.Öppnar handskfacket, lyfter ut ett par kartor och hejdar armen. Vi ser hur han rör handen därinne, hur han tittar på oss, ber oss backa ett par meter. Vi lyder. Sakta drar han ut handen och håller en kniv i den. Jag stirrar på den och kommer ihåg: Bruno har köpt en kniv nånstans och lagt den i handskfacket.
:::

::: indent
Inte såbra i det här läget.
:::

::: indent
Polisen kliver ur bilen med kniven i handen, tittar på oss.
:::

::: indent
– Vadär det här? säger han.
:::

::: indent
– En kniv.
:::

::: indent
– Ett vapen. Ni hade ju inga vapen? Varför ljög ni?
:::

::: indent
– Vi tänkte inte på den där ... det, för oss är det inte ett vapen.
:::

::: indent
– Det är det för oss och den amerikanska lagen. Vapensmuggling är förbjudet.
:::

::: indent
Jag undviker att påpeka att vem som helst i USA kan gåin var som helst och köpa på sig fjorton bazookas utan problem. Det här en liten kniv. Men problemet är tydligen att vi har försökt korsa gränsen med den.
:::

::: indent
Polisen håller upp kniven i luften, visar den för resten av dom sysslolösa uniformerna, några skakar påhuvudet, andra ler för första gången. Solen bränner i ansiktet och jag känner att det här kan sluta jävligt illa. Dom här killarna har inte haft kul påganska länge, äntligen har dom fått nåt att leka med.
:::
